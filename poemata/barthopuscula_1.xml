<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title"> Opuscula varia.</title>
<title type="sub" TEIform="title">Machine-readable text</title>
<author n="Barth" TEIform="author">Barth, Caspar von</author>
<editor TEIform="editor" role="editor">Barth, Caspar von</editor>
</titleStmt>
<editionStmt TEIform="editionStmt">
<edition TEIform="edition">XML version, markup prototype, December 1999</edition>
<respStmt TEIform="respStmt"><name TEIform="name">Ruediger Niehl</name><resp TEIform="resp">markup</resp></respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher>
<address TEIform="address">
<addrLine TEIform="addrLine"><anchor n="http://www.uni-mannheim.de/mateo/camena/barth2" type="href" id="barth2" TEIform="anchor"/></addrLine>
</address>
</publicationStmt>
<notesStmt TEIform="notesStmt">
<note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
<note type="pathname" anchored="yes" TEIform="note" place="unspecified">barth2</note>
<note type="filename" anchored="yes" TEIform="note" place="unspecified">barthopuscula.html</note>
<note type="titleimage" anchored="yes" TEIform="note" place="unspecified">s001.html</note>
<note type="srcfile" anchored="yes" TEIform="note" place="unspecified">barthopuscula.xml</note>
<note type="imgpath" anchored="yes" TEIform="note" place="unspecified">barth2/jpg</note>
<note type="imgtype" anchored="yes" TEIform="note" place="unspecified">html</note>
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">Hanau: Willer, 1612.</bibl>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
<refsDecl TEIform="refsDecl" doctype="TEI.2">
<p TEIform="p">not necessary</p>
</refsDecl>
</encodingDesc>
<revisionDesc TEIform="revisionDesc">
<change TEIform="change">
<date TEIform="date">11 April 2005</date>
<respStmt TEIform="respStmt">
<name TEIform="name">Theresa Schnedermann (corrections), Ruediger Niehl (tagging)</name>
<resp TEIform="resp">markup</resp>
</respStmt>
<item TEIform="item">Worked in corrections supplied by G. Burkard.
editorial description: typed text - structural tagging complete - no semantic tagging - manual spell check</item>
</change>
</revisionDesc>
</teiHeader>




<text><body><div1 type="book">
<head>CASP. BARTHI
ABLEGMINUM
CRITICORUM
Libri duo.
<pb id="s095" TEIform="pb"/>
CASP. BARTHI LEANDRIDOS LIBER PRIMUS.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">QUAMVIS me horridulo rapiant civilia pulsu</l>
<l TEIform="l" part="N">Iura, procul molles Musarum ponere curas</l>
<l TEIform="l" part="N">Fontibus a liquidis et Pieria convalle.</l>
<l TEIform="l" part="N">Romulidis suaveis ut quondam nectere pollens</l>
<l TEIform="l" part="N">Ad Charitum choreas, non uno carmine, cantus,</l>
<l TEIform="l" part="N">Legibus innumeris numeros adstringere discam.</l>
<l TEIform="l" part="N">Perque genus grassans vitiorum, vindice lingua</l>
<l TEIform="l" part="N">Foeda secuturis ostendam crimina poenis:</l>
<l TEIform="l" part="N">Otiaque in dulci quondam traducta quiete</l>
<l TEIform="l" part="N">Omnia conturbent strepitu, fora saeva, superbo,</l>
<l TEIform="l" part="N">Inter opes dubias et purpureos latratus,</l>
<l TEIform="l" part="N">Scitorumque chaos et inexpliciti aequora Iuris.</l>
<l TEIform="l" part="N">Non tamen oblita penitus mihi mente recisum est</l>
<l TEIform="l" part="N">Candidulo quondam nostri devinctus amore,</l>
<l TEIform="l" part="N">Ut niveum niveo posuisti in pectore pectus,</l>
<l TEIform="l" part="N">Unde novo Pylades concedat priscus Oresti,</l>
<l TEIform="l" part="N">Euryalus Niso pereat puer: Improba dudum</l>
<l TEIform="l" part="N">Cura tui ad priscas nitentem detrahit arteis</l>
<l TEIform="l" part="N">Ut tibi suave aliquod, Musarum e floribus aptum</l>
<l TEIform="l" part="N">Ipse mea properem sertum componere dextra;</l>
<l TEIform="l" part="N">Unde sui memorem quoties meminisset Amorem</l>
<l TEIform="l" part="N">Vestra, parem in speculo spectaret, cura, sodalem.</l>
<pb id="s096" TEIform="pb"/>
<l TEIform="l" part="N">Ergo vetus Graii traducta est fabula vatis,</l>
<l TEIform="l" part="N">Quam propriis manibus scripsit dominator Amoris,</l>
<l TEIform="l" part="N">Dictarunt Charites consignavere Lepores,</l>
<l TEIform="l" part="N">Mollibus in numeris: quid enim me velle Pelasgas</l>
<l TEIform="l" part="N">Frangere delicias graviori carmine prodest?</l>
<l TEIform="l" part="N">Tu, simul ut prisci monumentum nactus Amoris</l>
<l TEIform="l" part="N">Desita restitues Musaeo nectare pocla,</l>
<l TEIform="l" part="N">Quae tibi parva cano, graviori carmine pensa.</l>
<l TEIform="l" part="N">Idalias si quae memorabilis auxerit arteis</l>
<l TEIform="l" part="N">Fabula, quam praesens praesentem audire Diona</l>
<l TEIform="l" part="N">Suaserit, aridula descriptam mitte papyro,</l>
<l TEIform="l" part="N">Nec tibi quod Veneris productae cominus in nos</l>
<l TEIform="l" part="N">Non potuere animum Sophiae defigere cultu,</l>
<l TEIform="l" part="N">Artibus auditis alieno horrere periclo</l>
<l TEIform="l" part="N">Credideris: grata est, quam non bibis, unda sonando.</l>
<l TEIform="l" part="N">Me, spatiis dudum errantem declivibus ultra,</l>
<l TEIform="l" part="N">Aonas in monteis deduxit nona sororum,</l>
<l TEIform="l" part="N">Et veterum castos libare indulsit Amoreis</l>
<l TEIform="l" part="N">Praecipue, Graiis vario qua condita cantu</l>
<l TEIform="l" part="N">Fabula, pro magnis deflevimus Heroinis:</l>
<l TEIform="l" part="N">Ut levis, infausto flammata Cupidine, Myrrha,</l>
<l TEIform="l" part="N">Arbore mutarit candentis corpora formae;</l>
<l TEIform="l" part="N">Unde piae Veneri natus, novus ardor, Adonis</l>
<l TEIform="l" part="N">Splendida puniceo venabula sanguine tinxit.</l>
<l TEIform="l" part="N">Hunc dea conscripto virentem in flore tenebat</l>
<l TEIform="l" part="N">Lota Bionaeis irrorans fletibus ora.</l>
<l TEIform="l" part="N">Alcathoi ut quondam Minoia flamma penateis</l>
<l TEIform="l" part="N">Vertit, et infandi, Ceiris, volat obses Amoris.</l>
<l TEIform="l" part="N">Ut pater infelix, fortunae iniuria princeps,</l>
<l TEIform="l" part="N">Auxerit hostileis animos, natamque sequatur.</l>
<l TEIform="l" part="N">Illa autem Nisi fugiat genitoris ad umbram</l>
<l TEIform="l" part="N">Caeruleis sua tecta super, miserabilis, alis.</l>
<l TEIform="l" part="N">Utque nova scelerum sedarit vulnera fama</l>
<pb id="s097" TEIform="pb"/>
<l TEIform="l" part="N">Mantua, praecipiti pax addita sera parenti.</l>
<l TEIform="l" part="N">Omnia sed facili quid reddere carmine prodest?</l>
<l TEIform="l" part="N">Singula cum aeternis fatorum condita libris</l>
<l TEIform="l" part="N">Perpetuo vigeant, numquam delenda, sub aevo.</l>
<l TEIform="l" part="N">Qua levis in curru residens flammante, iocorum</l>
<l TEIform="l" part="N">Stipat Acidaliae matris, exercitus, arma.</l>
<l TEIform="l" part="N">Arma, triumphato fortunatissima mundo.</l>
<l TEIform="l" part="N">Ante alias omnes croceo per marmora ductu</l>
<l TEIform="l" part="N">Aurea candidulo consentit fabula saxo,</l>
<l TEIform="l" part="N">Pindo in odorifero, novem ubi sunt regna sororum,</l>
<l TEIform="l" part="N">Quo quondam in saxo Megarae fabricator Apollo</l>
<l TEIform="l" part="N">Deposuit citharam, citharae sonus haeret in illo.</l>
<l TEIform="l" part="N">Ipse suis manibus delatum deinde Cupido</l>
<l TEIform="l" part="N">Sustulit a Megara, cum iam Minoius ignis</l>
<l TEIform="l" part="N">Scanderet in Nisi, Pelopeia regna, penateis,</l>
<l TEIform="l" part="N">Et miseram venti cum regis speque fideque</l>
<l TEIform="l" part="N">Abriperent pelago, plorantem vana, puellam:</l>
<l TEIform="l" part="N">Ipsa etiam ad vivum, lateris curvamine dextro,</l>
<l TEIform="l" part="N">Marmora reddebant pereuntis carmina Scyllae,</l>
<l TEIform="l" part="N">Ut levibus Zephyris croceos turbata capillos</l>
<l TEIform="l" part="N">Extremis superos tamen est testata querelis,</l>
<l TEIform="l" part="N">Spumea marmoreis contingens aequora plantis,</l>
<l TEIform="l" part="N">Crudelem Minoa, Deos canat irrita saevos,</l>
<l TEIform="l" part="N">Illa quidem: sed parte alia primaevus Adonis</l>
<l TEIform="l" part="N">Roseolam saniem dirupto corpore, tristeis</l>
<l TEIform="l" part="N">Depluit in campos: prope adest Cytherea iacentem</l>
<l TEIform="l" part="N">Nectareosque imbreis, et odoriferam Panaceam</l>
<l TEIform="l" part="N">Ambrosiosque rigat latices, et stantia dudum</l>
<l TEIform="l" part="N">Forfice concepta remoratur fila sororum.</l>
<l TEIform="l" part="N">Nec minus in Cephali crudelia Procris amorem</l>
<l TEIform="l" part="N">Ausa, fatigatum observat, nusquamque recedit,</l>
<l TEIform="l" part="N">Donec certa nimis, nimis ah sibi, tela probavit.</l>
<l TEIform="l" part="N">Ille super caesam fortes lacerare lacertos</l>
<pb id="s098" TEIform="pb"/>
<l TEIform="l" part="N">Et remorari animam et labris configere labra</l>
<l TEIform="l" part="N">Frustra, eheu! restat fatum immedicabile teli.</l>
<l TEIform="l" part="N">Procris abit, iamque ipsa suum perit Aura maritum.</l>
<l TEIform="l" part="N">Verum ea quae toto descripta in marmore passim</l>
<l TEIform="l" part="N">Carmina candidulo dirimit lapis intertextu,</l>
<l TEIform="l" part="N">Carmina fas aliis alios edicere vateis.</l>
<l TEIform="l" part="N">Me rapiat mea cura. Apicem qua caela supremum</l>
<l TEIform="l" part="N">Arctarunt sensim, metaque exsurgere marmor</l>
<l TEIform="l" part="N">Incipit, et recta sectantem fronte, remittit</l>
<l TEIform="l" part="N">In latus, arquato demissum circite de se;</l>
<l TEIform="l" part="N">Inque sinum obliquum iusto sinus exit ab orbe</l>
<l TEIform="l" part="N">Fabula dia, notis pallentibus obscurata,</l>
<l TEIform="l" part="N">Vix bene sectanteis oculos dignata, refugit</l>
<l TEIform="l" part="N">Manca etiam in finem: coniectavere puellae</l>
<l TEIform="l" part="N">Ipsius extritos manibus violenter Amoris</l>
<l TEIform="l" part="N">Defecisse apices, ne quis sua crimina nosset.</l>
<l TEIform="l" part="N">At te, saeve puer, proprios sentire furoreis</l>
<l TEIform="l" part="N">Fata velint, si qua ulla tuas pote vincere flammas.</l>
<l TEIform="l" part="N">Ne tamen infandos ausus fuga temporis ultra</l>
<l TEIform="l" part="N">Carperet, atque hominum divis temeraret honores,</l>
<l TEIform="l" part="N">Omnia me pulchro iusserunt carmine Musae</l>
<l TEIform="l" part="N">Victuris longum, qua fas intextere chartis.</l>
<l TEIform="l" part="N">Poena fides facti est, ne Graii dicta Poetae</l>
<l TEIform="l" part="N">Ignoret Latium, venturave nesciat aetas.</l>
<l TEIform="l" part="N">Huc animis properate piis, primaeva Iuventus,</l>
<l TEIform="l" part="N">Discere quod valeas quod item dediscere, praesto est,</l>
<l TEIform="l" part="N">Mi Venus, aetatis conspecto in flore superbae,</l>
<l TEIform="l" part="N">Ipsa suas arteis, sua per dispendia, monstrat.</l>
<l TEIform="l" part="N">Quod nisi cura mei te quondam sera subibit</l>
<l TEIform="l" part="N">Corpore de nostro cum parva implebitur urna,</l>
<l TEIform="l" part="N">(Ultima nempe dies, bene si satis auguror, instat)</l>
<l TEIform="l" part="N">Fama tamen BARTHI teneros miraberis ignes:</l>
<l TEIform="l" part="N">Illum antiqua diu spatiantem rura tenebant</l>
<pb id="s099" TEIform="pb"/>
<l TEIform="l" part="N">Atthidos in campis et Tusci Tibridis acta,</l>
<l TEIform="l" part="N">Dum caelestem animam Sapientia dia relaxat</l>
<l TEIform="l" part="N">Desidiam erubuit, Permessida navit ad undam:</l>
<l TEIform="l" part="N">Pulcher adhuc puer, atque investeis undique malas</l>
<l TEIform="l" part="N">Quattuor in lustris retinens ad puncta suprema.</l>
<l TEIform="l" part="N">Ausus opus Veneris castis narrare puellis,</l>
<l TEIform="l" part="N">Quale docet iuvenem, longaevo carmine, nutrix.</l>
<l TEIform="l" part="N">Quicquid id est, caros solum colit ille sodaleis,</l>
<l TEIform="l" part="N">Quodque docet, nescit, fruiturque Cupidine laeso.</l>
<l TEIform="l" part="N">Sestos erat, contra, medio maris aequore, Abydos</l>
<l TEIform="l" part="N">Octo latet spatiis, contracto marmore, Nereus,</l>
<l TEIform="l" part="N">Dissita vicinis dispescens oppida muris.</l>
<l TEIform="l" part="N">Saepe in littoribus quorum, Neptunus, apricis</l>
<l TEIform="l" part="N">Amplexus magnam gemuit, pater, Amphitriten.</l>
<l TEIform="l" part="N">Saepe malo sonuit Tritonia concha susurro,</l>
<l TEIform="l" part="N">Cymothoen thalamo lactantis nuntia divi.</l>
<l TEIform="l" part="N">Heic etiam placida, Delphinum turba, chorea</l>
<l TEIform="l" part="N">Insiliunt, Veneris perculsi corda sagittis.</l>
<l TEIform="l" part="N">Omnia nubentum veniunt huc saecla, nec usquam</l>
<l TEIform="l" part="N">Tam Genialis ager; Dryades, nemorumque Napaeae,</l>
<l TEIform="l" part="N">Quaeque iuga instabili semper pede currit Oreas,</l>
<l TEIform="l" part="N">Nereidesque alto Neptuni e sanguine Nymphae,</l>
<l TEIform="l" part="N">Hydriades, Fonteisque, et Stagna obscura, citisque</l>
<l TEIform="l" part="N">Fluctibus in gremium properantia, Flumina, Ponti,</l>
<l TEIform="l" part="N">Cypridos hic fixi telis conubia curant.</l>
<l TEIform="l" part="N">Ipsa Paphum quoties vel Golgia deserit arva</l>
<l TEIform="l" part="N">Huc dea oloriregas, ridens, contorquet habenas</l>
<l TEIform="l" part="N">Cum geniale fremunt, Aprili mense, Favonii;</l>
<l TEIform="l" part="N">Ridet ager, rident sata laeta, boumque laboreis,</l>
<l TEIform="l" part="N">Vitiferisque favens iuga collibus auget Iacchus.</l>
<l TEIform="l" part="N">Aequora saeva etiam molles sentire feruntur</l>
<l TEIform="l" part="N">Interdum faculas, alioque extollier aestu.</l>
<l TEIform="l" part="N">Heic Europaeo quondam concepta furore</l>
<pb id="s100" TEIform="pb"/>
<l TEIform="l" part="N">Cum duros, Asia imbellis, non ferret amoreis,</l>
<l TEIform="l" part="N">Persica transmisit periuris agmina portis.</l>
<l TEIform="l" part="N">Ponte sub insolito latuit mare; Terra sororis</l>
<l TEIform="l" part="N">Iura habuit, longis ubi nuper navita tonsis</l>
<l TEIform="l" part="N">Vix bene frendentis furias fugiebat aquai,</l>
<l TEIform="l" part="N">Alae Equitum densis incedunt undique turmis.</l>
<l TEIform="l" part="N">It pedes in campo, nec scit compendia, Nerei;</l>
<l TEIform="l" part="N">Interea sicco Seston miratur Abydos</l>
<l TEIform="l" part="N">Stare pede, et sociam Sestos miratur Abydon.</l>
<l TEIform="l" part="N">At, licet ipse foret belli mala causa nocentis,</l>
<l TEIform="l" part="N">Indignatus, Amor, caras violarier arceis</l>
<l TEIform="l" part="N">Dirupit molem, atque iniecto marmore mersit,</l>
<l TEIform="l" part="N">Nant trepidi Persae vada salsa; alioque tumultu</l>
<l TEIform="l" part="N">Europe Paeana canit, manesque Laconum.</l>
<l TEIform="l" part="N">Stat Seston iuxta aeternis immobilis annis,</l>
<l TEIform="l" part="N">Omnia quae radiis vestit, Phoebeia Lampas,</l>
<l TEIform="l" part="N">Invito fertur turrim contingere cursu.</l>
<l TEIform="l" part="N">Illa manet fatis, et saevi testis Amoris,</l>
<l TEIform="l" part="N">Carmina perpetuo Museia tempore servat.</l>
<l TEIform="l" part="N">Heic olim, Iuvenum communis flamma piorum,</l>
<l TEIform="l" part="N">Hero virgineos thalamos, heic lampada habebat,</l>
<l TEIform="l" part="N">Heic olim, argutis communis flamma puellis,</l>
<l TEIform="l" part="N">Nabat amore novo iuvenis sua furta Leander.</l>
<l TEIform="l" part="N">Sestias hac specula vibrantem flamine flammam</l>
<l TEIform="l" part="N">Texit, ah immitti superarunt flamine Venti.</l>
<l TEIform="l" part="N">Hac puerum aequoreos sine nave et remige fluctus</l>
<l TEIform="l" part="N">Nantem vicerunt undae, et fera fata tulerunt.</l>
<l TEIform="l" part="N">Hero pulchra fuit Iovis alto e semine Virgo;</l>
<l TEIform="l" part="N">Nam pater omnipotens, placido perculsus Amore,</l>
<l TEIform="l" part="N">Postquam infelici subtractum fraude Typhoei</l>
<l TEIform="l" part="N">(Demens qui gravium gaudens stridore tubarum</l>
<l TEIform="l" part="N">Arcadicos nequiit Cadmi contemnere cantus)</l>
<l TEIform="l" part="N">Restituit fulmen, spirans etiam horrida bella,</l>
<pb id="s101" TEIform="pb"/>
<l TEIform="l" part="N">Centimanas strages, et iacta fervidus Aetna,</l>
<l TEIform="l" part="N">Herminonae in gremio caelestia semina liquit.</l>
<l TEIform="l" part="N">Hermione denis expleto mensibus anno</l>
<l TEIform="l" part="N">Callithoen peperit; poterat gaudere parentis</l>
<l TEIform="l" part="N">Nomine, at e nata sponsam fecisse probatur</l>
<l TEIform="l" part="N">Iuppiter; huius erat duplici de semine proles</l>
<l TEIform="l" part="N">Eurynome, cui nata, uterum Iunone levante,</l>
<l TEIform="l" part="N">Ultima Sestiacis Hero praelata puellis.</l>
<l TEIform="l" part="N">Illius ut primum vidit cunabula, fertur</l>
<l TEIform="l" part="N">Bis doluisse patrem, nec spes posuisse maritas</l>
<l TEIform="l" part="N">Omnivolus, dubios confessus, Iuppiter, igneis.</l>
<l TEIform="l" part="N">At tibi, quae superos incesto crimine foedas,</l>
<l TEIform="l" part="N">Turba Poetarum, quo turbine saeva flagellis</l>
<l TEIform="l" part="N">Obstrepit Alecto, et geminae serpentibus atris</l>
<l TEIform="l" part="N">Insistunt contra, diffuso crine, sorores!</l>
<l TEIform="l" part="N">Hero ut prima novae tetigit cunabula lucis</l>
<l TEIform="l" part="N">Iam Iove digna fuit, infans formosa, parente.</l>
<l TEIform="l" part="N">Qualis erat patrium femur, et sua fila relinquens</l>
<l TEIform="l" part="N">Cui genitrix genitorque fuit Iovis unica cura.</l>
<l TEIform="l" part="N">Illius ambrosio fulgebant vertice crineis,</l>
<l TEIform="l" part="N">Qualibus hiberno radiis, Titania lampas,</l>
<l TEIform="l" part="N">Orbe, nive albenteis, vibrans, inter videt herbas,</l>
<l TEIform="l" part="N">Ducta vel ut tenues auri dat lamina sulcos,</l>
<l TEIform="l" part="N">Ingenuos filo tenui mentita capillos.</l>
<l TEIform="l" part="N">Quos scobe cum crocea venti sparsere volanteis</l>
<l TEIform="l" part="N">Purpureum flavis accendunt aera fibris.</l>
<l TEIform="l" part="N">Qualibus in summo spumas Venus aurea ponto</l>
<l TEIform="l" part="N">Expressit, nondum tota pingenda figura,</l>
<l TEIform="l" part="N">Nutricum tenus exscendens de marmore cano.</l>
<l TEIform="l" part="N">Qualibus in flammis ponendae exordia vitae</l>
<l TEIform="l" part="N">Aeternus repetit, naturae gloria, Phoenix,</l>
<l TEIform="l" part="N">Cum gravidum Casiae conscendens gramine nidum</l>
<l TEIform="l" part="N">Solis ab intuitu radium desiderat, et se</l>
<pb id="s102" TEIform="pb"/>
<l TEIform="l" part="N">Impendit sibimet, vitamque a morte reposcit.</l>
<l TEIform="l" part="N">Sic tenui si qua nutabant forte capilli</l>
<l TEIform="l" part="N">Vi Zephyri. Exsanguis vitam repetebat Amator.</l>
<l TEIform="l" part="N">Histricis ut nullo figuntur spicula nervo</l>
<l TEIform="l" part="N">Sic croceo Iuvenes figebat crine puella.</l>
<l TEIform="l" part="N">Frons brevis ingenuam retro sparsisse laborat</l>
<l TEIform="l" part="N">Caesariem, quae cum crispo sibi reddita cultu est</l>
<l TEIform="l" part="N">Ut neglecta, vago frontem pede currit in ipsam.</l>
<l TEIform="l" part="N">Fibula eam ex auro crebro discriminat orbe,</l>
<l TEIform="l" part="N">Caerulea innectens gemma, quam circulus ambit</l>
<l TEIform="l" part="N">Lactea candiduli reserans confinia colli,</l>
<l TEIform="l" part="N">Ipse ebore e nitido, per eburnea colla relucens.</l>
<l TEIform="l" part="N">Non alia aureolos extollit machina crineis</l>
<l TEIform="l" part="N">Aut premit, ingenium formae Natura ministrat.</l>
<l TEIform="l" part="N">Sed modo virgineo decerptis floribus ungue</l>
<l TEIform="l" part="N">Effusum retro conscendit serta capillum.</l>
<l TEIform="l" part="N">Ille agili nitidos humeros, et eburnea colla</l>
<l TEIform="l" part="N">Verberat insultu, seu procedente puella,</l>
<l TEIform="l" part="N">Seu circum tenues vento crispante susurros.</l>
<l TEIform="l" part="N">Omnia quae attonitis oculis spectabat Amator</l>
<l TEIform="l" part="N">Nativum sorbens de crine Cupidinis ignem.</l>
<l TEIform="l" part="N">Interea bicolor variata rosaria vultus</l>
<l TEIform="l" part="N">Explicat, et roseo niveum premit orbe nitorem.</l>
<l TEIform="l" part="N">Daedala malarum lusit Natura pudorem,</l>
<l TEIform="l" part="N">Ut candore genae necquiquam ardente, triumphent.</l>
<l TEIform="l" part="N">Inferius paulum rutilo succensa pyropo</l>
<l TEIform="l" part="N">Oscula, malarum confutavere ruborem.</l>
<l TEIform="l" part="N">Per quae anima ambrosia sensim proflabilis aura</l>
<l TEIform="l" part="N">Nectar olet, vegetatque sui violaria vultus.</l>
<l TEIform="l" part="N">Artificem heic Superi consummavere decorem,</l>
<l TEIform="l" part="N">Tota vacat puerae Naturae daedala virtus.</l>
<l TEIform="l" part="N">Prodiga nil perdit, nil quicquam livida celat.</l>
<l TEIform="l" part="N">Omnia sed pleno deducit munera cornu.</l>
<pb id="s103" TEIform="pb"/>
<l TEIform="l" part="N">Sidera mollivido quid ocellorum ignea dicam</l>
<l TEIform="l" part="N">Lumine? quae tenui ludunt nictantia nutu,</l>
<l TEIform="l" part="N">Illa procul cernens credit Cynosuran Amator,</l>
<l TEIform="l" part="N">Pendet ab his, et ab his nat Amoris amabile flumen.</l>
<l TEIform="l" part="N">Nulla capit saties spectantem, oculosque videndo</l>
<l TEIform="l" part="N">Fit Iuvenis totus, corpusque in lumina volvit.</l>
<l TEIform="l" part="N">Heic habitat iuvenilis Amor, petulante chorea</l>
<l TEIform="l" part="N">Nonnumquam exsiliens, meditataque carmina prodit.</l>
<l TEIform="l" part="N">Carmina quae ignoti flammata Cupidinis aestu</l>
<l TEIform="l" part="N">Mens secum canit et fundamina ponit Amori.</l>
<l TEIform="l" part="N">Ut teneram in vocem iures pendere labella,</l>
<l TEIform="l" part="N">Lumina prae teneris dicas cantare labellis.</l>
<l TEIform="l" part="N">Illa locuturo poscunt fulgore loquelam</l>
<l TEIform="l" part="N">Et responsa, parant, et iam responsa reposcunt.</l>
<l TEIform="l" part="N"><sic corr="Bandusii" TEIform="sic">Blandusii</sic> ut reddunt speculantia lumina rores</l>
<l TEIform="l" part="N">In pellucidulis quidquam spectabis ocellis:</l>
<l TEIform="l" part="N">Nigra in candidulo iam pupula fulminat orbe</l>
<l TEIform="l" part="N">Ausa superciliis nigrantibus opposuisse</l>
<l TEIform="l" part="N">Ambrosium teneri frustra candoris honorem.</l>
<l TEIform="l" part="N">Hic Charitum aeternas fixerunt agmina sedes,</l>
<l TEIform="l" part="N">Agmina sancta coli, pueri fixere Lepores.</l>
<l TEIform="l" part="N">Ut Rosa prospiciens de pictis ebria sertis</l>
<l TEIform="l" part="N">Purpureae niveo prospectant circite malae.</l>
<l TEIform="l" part="N">Tota Rosa est facies, vultum violaria dicas</l>
<l TEIform="l" part="N">Candida, puniceis intersita floribus orbem.</l>
<l TEIform="l" part="N">Oscula quid repetam, sub hiantibus illa labellis</l>
<l TEIform="l" part="N">Dissita ut argutae veniat nova semita vocis</l>
<l TEIform="l" part="N">Illa neges vidisse satis, traxere negantem</l>
<l TEIform="l" part="N">Suavia, et in labiis Venus imperfecta pependit,</l>
<l TEIform="l" part="N">Dulcia proludens belli simulacra futuri.</l>
<l TEIform="l" part="N">Heic animae facili transmittunt tramite sese</l>
<l TEIform="l" part="N">Inque vicem redeunt, atque insatiabile ludunt.</l>
<l TEIform="l" part="N">Cetera quae Pietas pro Virginitate verenda</l>
<pb id="s104" TEIform="pb"/>
<l TEIform="l" part="N">Condidit, incesto non est, loca, prodere versu.</l>
<l TEIform="l" part="N">Si qua latent meliora putes: potiere putando:</l>
<l TEIform="l" part="N">Nulla Dea est quae non nascentem comserit Hero</l>
<l TEIform="l" part="N">Muneribus functae caelestibus ilicet omneis,</l>
<l TEIform="l" part="N">Spicula clementi Cypris suspendit ocello,</l>
<l TEIform="l" part="N"><reg orig="Queis" TEIform="reg">Quis</reg> miseri pariter occidebantur Amanteis,</l>
<l TEIform="l" part="N">Atque novam amisso reparabant pectore vitam.</l>
<l TEIform="l" part="N">At Chariteis dulces emendavere loquelas</l>
<l TEIform="l" part="N">Punicea arguto tinguentes labra lepore.</l>
<l TEIform="l" part="N">Gratividam faciem Sapientia Palladis ornat</l>
<l TEIform="l" part="N">Munere, ne qua mens pulchrae rudis obstet Amori,</l>
<l TEIform="l" part="N">Hinc Pudor, hinc duplex in Amore ferocia, dum se</l>
<l TEIform="l" part="N">Subtrahit ardenti iuvenile, Modestia, pollens.</l>
<l TEIform="l" part="N">Singula Pieridum quo narrem dona sororum,</l>
<l TEIform="l" part="N">Quid, Diana, tua, et semper-florentibus Hebes</l>
<l TEIform="l" part="N">Officia in membris, vivos imitantia flores?</l>
<l TEIform="l" part="N">Quos modo complexu sertum in geniale decoro</l>
<l TEIform="l" part="N">Ars vocat, aut sparsos ornare altaria mandat.</l>
<l TEIform="l" part="N">Illi inter sese paribus funguntur ocellis,</l>
<l TEIform="l" part="N">Cumque colore vago fugientia visa sequantur,</l>
<l TEIform="l" part="N">Una tamen facies uno fulgore renidet.</l>
<l TEIform="l" part="N">Qualis in Harmonia quondam concentus Amorum,</l>
<l TEIform="l" part="N">Quam Tyrio pater ipse iugandam Cyprida sensit,</l>
<l TEIform="l" part="N">Narrantem spatiis excludit Phoebus iniquis,</l>
<l TEIform="l" part="N">Atque aliquis forsan, cui notior aula Dionae,</l>
<l TEIform="l" part="N">Explebit studium, proprii simulator Amoris.</l>
<l TEIform="l" part="N">Quod si pulchra fuit Iovis alto e semine Virgo,</l>
<l TEIform="l" part="N">Non puer imparibus tenuit virtutibus illam,</l>
<l TEIform="l" part="N">Seu genus et proavos, sue diae munera formae,</l>
<l TEIform="l" part="N">Coniugium nemo cupiebat dignior Herus,</l>
<l TEIform="l" part="N">Quam tener annorum primaevo flore, Leander,</l>
<l TEIform="l" part="N">Quem Seston contra felix nutribat Abydos.</l>
<l TEIform="l" part="N">Hic, nisi quod validis maior vis artubus, ausus</l>
<pb id="s105" TEIform="pb"/>
<l TEIform="l" part="N">Flammat in ingenteis, et mascula pectora sanguis</l>
<l TEIform="l" part="N">Nobilibus iuveni stimulis praesignat avorum:</l>
<l TEIform="l" part="N">Virgo fuit, qualem sponsus desideret alter.</l>
<l TEIform="l" part="N">Nemo <reg orig="virÃ»m" TEIform="reg">virum</reg> puero se tempestate sub illa</l>
<l TEIform="l" part="N">Aequabat saltu, pernicibus ales in armis.</l>
<l TEIform="l" part="N">Aut lucta vibrare pedem, vel viscere lento</l>
<l TEIform="l" part="N">Certior, absentem telo prope constitit hostem.</l>
<l TEIform="l" part="N">Illum aequaeva cohors Regem per ludicra ducit</l>
<l TEIform="l" part="N">Castra sequens stipatque gradu maiore superbum.</l>
<l TEIform="l" part="N">Martia saepe sequi generosior arma cupivit,</l>
<l TEIform="l" part="N">Arma cupivit, Amor nitidis succedere signis</l>
<l TEIform="l" part="N">Suadet; abit tenerum lactat qua dia Voluptas,</l>
<l TEIform="l" part="N">Et blandae Veneris Marti praeponit honorem.</l>
<l TEIform="l" part="N">Hinc flavum recta nectens cervice capillum</l>
<l TEIform="l" part="N">Dignus Apollineis radiis, et praepete curru,</l>
<l TEIform="l" part="N">Suavia composita ludebat proelia pace.</l>
<l TEIform="l" part="N">Saepe humeros pharetra, capulo latus acer eburno,</l>
<l TEIform="l" part="N">Praedatur silvas, et Cyprin Adonide fallit.</l>
<l TEIform="l" part="N">Quot niveae puerum suspiravere Napaeae!</l>
<l TEIform="l" part="N">Quot fonteis, Dryadumque invitavere calores!</l>
<l TEIform="l" part="N">Spicula cum rosea retinens crispantia dextra,</l>
<l TEIform="l" part="N">Aureolis per prata fugit numerosa cothurnis,</l>
<l TEIform="l" part="N">Mox riguum ad rivum positis iuveniliter ardet</l>
<l TEIform="l" part="N">Induviis, nitidumque invadit cernuus amnem,</l>
<l TEIform="l" part="N">Victa vel a nimio cum corpora Sole relaxans</l>
<l TEIform="l" part="N">Procubuit platani semper-florentis in umbra:</l>
<l TEIform="l" part="N">Deflua caesaries placido salit icta FavonI</l>
<l TEIform="l" part="N">Verbere, et ingenteis humeros flaventibus implet</l>
<l TEIform="l" part="N">Orbibus, innumerum sursum et spatiata deorsum.</l>
<l TEIform="l" part="N">Blanda superciliis Venus insidet: acer ocellos</l>
<l TEIform="l" part="N">Ignis habet, magnosque animi praenuntiat aestus.</l>
<l TEIform="l" part="N">Saepe Dea in silvis risit Diana vocanti</l>
<l TEIform="l" part="N">Noster Hylax, ubi Hylax, atque Endymiona putavit.</l>
<pb id="s106" TEIform="pb"/>
<l TEIform="l" part="N">Nec rigor in forma est, facilem sensere precanteis:</l>
<l TEIform="l" part="N">Ipse precator adest, et amandi prodigus, ultro</l>
<l TEIform="l" part="N">Vota petenda facit: Nemesis nihil audet in illum;</l>
<l TEIform="l" part="N">Hanc quoque iam duram veteris subit alea furti:</l>
<l TEIform="l" part="N">Quid pugnaci in equo sublimis ubi aurea versat</l>
<l TEIform="l" part="N">Arma manu, spumisque ferum furialibus implet?</l>
<l TEIform="l" part="N">Sentit herum quadrupes tortosque obit impiger orbes.</l>
<l TEIform="l" part="N">Ipse sui rector, non hunc vel voce vel ausu</l>
<l TEIform="l" part="N">Urget eques, dedit ingenium schola longa superbo.</l>
<l TEIform="l" part="N">Vix primum amisit, instat pede protinus illi</l>
<l TEIform="l" part="N">Atque alium in primi, nondum vestigia linquens,</l>
<l TEIform="l" part="N">Suggerit ille locum, iam tertius ante secundum</l>
<l TEIform="l" part="N">Pulsus abit, certantque pedes, vincuntque vicissim,</l>
<l TEIform="l" part="N">Quod memori ex usu longo subit, ipse fatigat</l>
<l TEIform="l" part="N">Invenisse novum quadrupes, nec Regula fallit.</l>
<l TEIform="l" part="N">Vix artem posuit Rector, Geniumque remisit,</l>
<l TEIform="l" part="N">Exiit a vultu, et rapido vestigia cursu</l>
<l TEIform="l" part="N">Perdidit: ille manet, nec quicquam in sede movetur.</l>
<l TEIform="l" part="N">Vix voluit restare; pedem prior urget utrumque</l>
<l TEIform="l" part="N">Corpore equus reliquo, nec posterioribus uti</l>
<l TEIform="l" part="N">Commeminit, stat mole sua et fera frena fatigat.</l>
<l TEIform="l" part="N">Spectanteis stupuere oculi, mirantur euntem</l>
<l TEIform="l" part="N">Currentemque, minasque uno feruore prementem.</l>
<l TEIform="l" part="N">Ordinibus volat ille suis, cum circite primo</l>
<l TEIform="l" part="N">Coepit obire equitem, nullo vestigia passu</l>
<l TEIform="l" part="N">Latior exspatiare sinit, quo coepit, eodem</l>
<l TEIform="l" part="N">Desinit, absolvitque catum, seque imputat orbi.</l>
<l TEIform="l" part="N">Credibile est talem, Veneris cum proelia Mavors</l>
<l TEIform="l" part="N">Threiciis mutat clypeis, meminisse laboris</l>
<l TEIform="l" part="N">Nocturni, docileisque equiti glomerare recursus.</l>
<l TEIform="l" part="N">Grata manet vultu Pietas, aciemque futuras</l>
<l TEIform="l" part="N">Praeparat in pugnas, et desita bella figurat.</l>
<l TEIform="l" part="N">Quotquot sublimem contemplabantur ephebum</l>
<pb id="s107" TEIform="pb"/>
<l TEIform="l" part="N">Felicis memores luctae, risere puellae,</l>
<l TEIform="l" part="N">Et tacito implerunt salientia pectora voto:</l>
<l TEIform="l" part="N">Quaeque sibi decus hoc soli spondebat amando:</l>
<l TEIform="l" part="N">Formosam se quaeque putat quando adspicit illam</l>
<l TEIform="l" part="N">Caesarie pugnans ventis, vestemque nitente</l>
<l TEIform="l" part="N">Corpore praepediens, limis, eques acer, ocellis.</l>
<l TEIform="l" part="N">Olli humeros circum pectusque, et brachia, et armos</l>
<l TEIform="l" part="N">Ambulat erubeo spatiata volumine vestis.</l>
<l TEIform="l" part="N">Trans tenueis cuius textus loca candida lucent,</l>
<l TEIform="l" part="N">Nativo paullum Iuvenis maculata rubore</l>
<l TEIform="l" part="N">Circulus ex auro per eburnea colla profectus</l>
<l TEIform="l" part="N">Caeruleam portat gemmam, quae pectore primo</l>
<l TEIform="l" part="N">Fixa sedet roseumque auget variata nitorem.</l>
<l TEIform="l" part="N">Carbaseum capiti conum, quem crista decorat</l>
<l TEIform="l" part="N">Auricolor, dederat genitrix; crista alta Favoni</l>
<l TEIform="l" part="N">Surgit ope, adversumque fugit, ceu territa, solem,</l>
<l TEIform="l" part="N">Unde sua maior iuvenis petere alta figura</l>
<l TEIform="l" part="N">Cernitur, alludunt virides de vertice equino</l>
<l TEIform="l" part="N">Plumarumque globi variant spectacula cultu.</l>
<l TEIform="l" part="N">Hactenus in nulla iuvenis sistebat Amorem,</l>
<l TEIform="l" part="N">Non piget e dubia suspendere pectora lance,</l>
<l TEIform="l" part="N">Lanx aequa est Iuveni, quamvis examine nullo.</l>
<l TEIform="l" part="N">Femineum par est voto genus: omnibus ardet,</l>
<l TEIform="l" part="N">Ardet amore pari, neque tot discrimina servat.</l>
<l TEIform="l" part="N">Numquam adeo a patria secesserat hospes Abydo,</l>
<l TEIform="l" part="N">Sestos ei est nigris vicina remotior Indis:</l>
<l TEIform="l" part="N">Sestos ei Europa est, Asiam metitur Abydo:</l>
<l TEIform="l" part="N">Simplicitas isthaec Nymphis popularibus aucta est,</l>
<l TEIform="l" part="N">Credere quae proprium numquam voluere remotis</l>
<l TEIform="l" part="N">Tale decus, quale ante oculi spectasse negabant.</l>
<l TEIform="l" part="N">Acer ut in Venerem campo dominatur aprico</l>
<l TEIform="l" part="N">Taurus, amore rudi, nec fluminis audet inerme</l>
<l TEIform="l" part="N">Verticibus rapidis latus opposuisse; paterno</l>
<pb id="s108" TEIform="pb"/>
<l TEIform="l" part="N">Regnat in armento, vitulisque nitentibus instat.</l>
<l TEIform="l" part="N">Ast ubi nec timidum rapidi via verticis aufert</l>
<l TEIform="l" part="N">Et frustra imbelleis fluvio exegere magistri,</l>
<l TEIform="l" part="N">Trans campum ardet amans, silvisque inmistus opacis,</l>
<l TEIform="l" part="N">Obvia fulmineo procurrit praeda leoni.</l>
<l TEIform="l" part="N">Sic puer imprudens patria dum solus in acta</l>
<l TEIform="l" part="N">Torret Abydenas insigni flore puellas,</l>
<l TEIform="l" part="N">Quibat adhuc felix et fortunatus haberi.</l>
<l TEIform="l" part="N">Invidere Deae: pereuntis fabula dura est;</l>
<l TEIform="l" part="N">Nec sine lacrimulis Musarum hanc Gratia narret.</l>
<l TEIform="l" part="N">Tu mea, Tempus edax, utinam servare valeres</l>
<l TEIform="l" part="N">Carmina, perspicua Phaethontis quale sororem</l>
<l TEIform="l" part="N">Eridani ad ripas, Electri in imagine servas.</l>
<l TEIform="l" part="N">Ut teneri vatis lacrimabile, nenia, quondam</l>
<l TEIform="l" part="N">Praeceptum, Iuveneis cautos in amore doceret.</l>
<l TEIform="l" part="N">Illi etiam absumpti post tristia fata Leandri</l>
<l TEIform="l" part="N">Saepe natant pelagus malefidum, in nocte profunda;</l>
<l TEIform="l" part="N">Spemque locant celsa pendenti e turre lucerna;</l>
<l TEIform="l" part="N">Turre super celsa statio plorabile fallax</l>
<l TEIform="l" part="N">Monstrat iter, ventisque immane sonantibus horret.</l>
<l TEIform="l" part="N">Ecce autem Aeolia fugiens de rupe procella,</l>
<l TEIform="l" part="N">Imbellem adverso perimit cita turbine flammam.</l>
<l TEIform="l" part="N">Nat sua fata puer, sine mente quam institit aequor</l>
<l TEIform="l" part="N">Absque anima evadit: sancti flevere parentes,</l>
<l TEIform="l" part="N">Ordine qui verso moriendi, in pulvere turpi</l>
<l TEIform="l" part="N">Tempora decurrunt senibus restantia canis.</l>
<l TEIform="l" part="N">Verum ea quottidie quamvis convicia dicam,</l>
<l TEIform="l" part="N">Verba tamen pereunt, Amor inde potentior exstat.</l>
<l TEIform="l" part="N">Iam bis in octonos addebat quattuor annos</l>
<l TEIform="l" part="N">Purpureus Iuvenis, silva cum fessus aprica</l>
<l TEIform="l" part="N">Fontibus in liquidis florentia membra fovebat.</l>
<l TEIform="l" part="N">Amplexa est Nymphe cupidum, et mala gaudia sumpsit</l>
<l TEIform="l" part="N">Sestia, Abydenae veniens levis hospita turbae,</l>
<pb id="s109" TEIform="pb"/>
<l TEIform="l" part="N">Hospita, quae thalamos absentis frangeret Helles.</l>
<l TEIform="l" part="N">Quam puer e cunctis lectam tum forte peribat.</l>
<l TEIform="l" part="N">Illa ubi formosi pausa est data prima laboris,</l>
<l TEIform="l" part="N">Stulte puer, dixit, quid soli impendis Abydo</l>
<l TEIform="l" part="N">Quo poteras Seston; stupuit sermonis Ephebus,</l>
<l TEIform="l" part="N">Ut rudis, et medios fregit iuveniliter orsus:</l>
<l TEIform="l" part="N">Seston, ais, mea lux? quid tibi quoque, dixit, amatur?</l>
<l TEIform="l" part="N">Scilicet inter se torni connubia nautae</l>
<l TEIform="l" part="N">Concelebrant, umbrisque ardent redamantibus umbrae!</l>
<l TEIform="l" part="N">Aequoreae aut pristes, immani aut corpore cete:</l>
<l TEIform="l" part="N">Quaeque domo e nostra pecua eminus Amphitrites</l>
<l TEIform="l" part="N">Cernere, caudarum pulsantia verbere pontum,</l>
<l TEIform="l" part="N">Possumus, atque haustum vomitu reddentia marmor:</l>
<l TEIform="l" part="N">Haec sola e pelago norat contemptor Ephebus,</l>
<l TEIform="l" part="N">Sestiacas turreis ut Abydi robora norat:</l>
<l TEIform="l" part="N">Cetera cura manet liquidis in fontibus, et quae</l>
<l TEIform="l" part="N">Per spatia indulgebat equo, caedique ferarum.</l>
<l TEIform="l" part="N">Instat amans Pholoe, visat quae credere nolit.</l>
<l TEIform="l" part="N">Consentit facilis. Veneris modo, Sestias addit,</l>
<l TEIform="l" part="N">Sancta colunt Nymphae nostratem festa per urbem.</l>
<l TEIform="l" part="N">Quid vetat in tantam comitem procedere turbam?</l>
<l TEIform="l" part="N">Nec mora longa viae, Zephyris silet aequor apricis;</l>
<l TEIform="l" part="N">Sponsa fides dextra est: plena spe Nympha recedit;</l>
<l TEIform="l" part="N">Ille inibi totus, nec iam, velut ante, per omnem</l>
<l TEIform="l" part="N">Somnus habet noctem; quocumque in carmine votum</l>
<l TEIform="l" part="N">Sestias occurrit, mentemque vocabula turbant.</l>
<l TEIform="l" part="N">Iamque amat ignarus; nec, uti solet ante, potitur.</l>
<l TEIform="l" part="N">Totus in absenti, nec ea, quam nuper amabat;</l>
<l TEIform="l" part="N">Forma nova est, nescit visam, et stupet ante videndo.</l>
<l TEIform="l" part="N">Nec quid agat sentit, damnatque ferociter aestum.</l>
<l TEIform="l" part="N">Iamque loquens secum: quid, amati copia, dixit,</l>
<l TEIform="l" part="N">Nulla super? silvane aliquid mihi perditur ista?</l>
<l TEIform="l" part="N">Amissum certe est: fors qui me quaero, relictum</l>
<pb id="s110" TEIform="pb"/>
<l TEIform="l" part="N">Praetereo: an potis hoc? certe possumque, voloque:</l>
<l TEIform="l" part="N">Nescio, sed monstrum est: sic stat, sedet illa, quid ultra?</l>
<l TEIform="l" part="N">Res nova, nescio quid, sed ut ignis: et ignis in illa est.</l>
<l TEIform="l" part="N">Sestias e cunctis mentem mihi vocibus illinc</l>
<l TEIform="l" part="N">Surripit: an solus facio haec? quae turba molestat?</l>
<l TEIform="l" part="N">Sic quoque solus amo, nec amare quod arbitrer, exstat.</l>
<l TEIform="l" part="N">Omnia sic miris involvens dicta latebris</l>
<l TEIform="l" part="N">Torretur Iuvenis, totiesque expertus amantis</l>
<l TEIform="l" part="N">Ingenium, nescit, nec amatum cernit amando.</l>
<l TEIform="l" part="N">Si modo quid coepit, coeptum modo laesus omittit,</l>
<l TEIform="l" part="N">Denique vix secum est, magnique Cupidinis hospes</l>
<l TEIform="l" part="N">Ferre deum nescit, nova fax novus ardor in illo est.</l>
<l TEIform="l" part="N">Saepe domo in vacua vulgus meditatur, in omni</l>
<l TEIform="l" part="N">Eminet una gradu, formaque supervenit omneis.</l>
<l TEIform="l" part="N">Non videt hanc; vidisse putat: cognoscere, notam</l>
<l TEIform="l" part="N">Ante, nequit, creditque sibi et frustratur avendo.</l>
<l TEIform="l" part="N">Ah miser, absenti, si nescis, ignis in Hero</l>
<l TEIform="l" part="N">Ignis amore novo flagrantia pectora versat.</l>
<l TEIform="l" part="N">Sestias haec virgo est: Pholoes hanc gaudia narrant,</l>
<l TEIform="l" part="N">Inscia te ignarum, cupientem tota cupido</l>
<l TEIform="l" part="N">Te sequitur te, Virgo, perit: Neque enim improba solum</l>
<l TEIform="l" part="N">Tela domant Iuvenem, turri tuus ardor in alta est.</l>
<l TEIform="l" part="N">Solivagam inviso pueram placuisse puello</l>
<l TEIform="l" part="N">Cura subit, oditque suos inclusa parenteis,</l>
<l TEIform="l" part="N">Votaque servanda pro virginitate resignat.</l>
<l TEIform="l" part="N">Est Deus ignarae tacito fervore medullas;</l>
<l TEIform="l" part="N">Quem rerum in magna Natura vivere nescit</l>
<l TEIform="l" part="N">Ardet inops animi, spe praegustante videndum.</l>
<l TEIform="l" part="N">Nunc videt assiduo florentem lumine Abydon;</l>
<l TEIform="l" part="N">Et stupet adspiciens, incertaque vota retractat,</l>
<l TEIform="l" part="N">Nutricemque rogat, decies responderat illa,</l>
<l TEIform="l" part="N">Plura rogat, nescitque modum, nec crimina sentit,</l>
<l TEIform="l" part="N">Et sentire cupit: Pudor est quem spernit, eundem</l>
<pb id="s111" TEIform="pb"/>
<l TEIform="l" part="N">Praeponit cupidae, nec quod dolet, improba, damnat.</l>
<l TEIform="l" part="N">Errori superest Amor, ignotumque Voluptas</l>
<l TEIform="l" part="N">Spe Iuvenem peregrina capit: sic mutua fallunt</l>
<l TEIform="l" part="N">Vulnera, nusquam Amor est, et Amore insanit uterque.</l>
<l TEIform="l" part="N">Tale ferunt vulnus, saevo mucrone patratum,</l>
<l TEIform="l" part="N">Arte Machaonia nostros curare Magistros:</l>
<l TEIform="l" part="N">Sola salus ferrum est; ferri, quod vulnera fecit</l>
<l TEIform="l" part="N">Purpureo laesi mucronem sanguine tingunt,</l>
<l TEIform="l" part="N">Liciaque involvunt, et apertum viribus unguen;</l>
<l TEIform="l" part="N">Interea nescit partem revirescere victam</l>
<l TEIform="l" part="N">Aeger, inops curae: tener illi in vulnere loto</l>
<l TEIform="l" part="N">Sentitur gemitus; iamque acer obambulat ignis</l>
<l TEIform="l" part="N">Fundamenta mali, sensim spatiatus ab imo</l>
<l TEIform="l" part="N">Donec hiascenti componitur ore cicatrix,</l>
<l TEIform="l" part="N">At fera cum ferrum sors sub victore reliquit</l>
<l TEIform="l" part="N">Hicque mali gnarus, stillantem sanguine laesi</l>
<l TEIform="l" part="N">Unxerit hac adipe gladium, atque in Sole vel algu</l>
<l TEIform="l" part="N">Torruerit, studio pestem duplicabit acerbo:</l>
<l TEIform="l" part="N">Letifer extemplo vulnus dolor exedit, et se</l>
<l TEIform="l" part="N">Haerentem morbus sine semine subicit intus.</l>
<l TEIform="l" part="N">Ille furens frustra medicas bacchatur in arteis,</l>
<l TEIform="l" part="N">Nulla via est vitae, nisi in ungendo utilis ense.</l>
<l TEIform="l" part="N">Hunc quocumque potest humilis supplexque rogatu</l>
<l TEIform="l" part="N">Impetret, hostileis non sit pudor ire petitum</l>
<l TEIform="l" part="N">Suppetias, turpe est: sed quid sit turpe coacto?</l>
<l TEIform="l" part="N">Talis in absenti iuvenilia virgine torret</l>
<l TEIform="l" part="N">Pectora Amor; nulla est capto medicina Leandro,</l>
<l TEIform="l" part="N">Ni, miser, unde malum est illinc petat ordia vitae.</l>
<l TEIform="l" part="N">Sic quoque non visi flammas face, numine solo,</l>
<l TEIform="l" part="N">Virgo rapit pueri, flagrantemque aemula flagrat.</l>
<l TEIform="l" part="N">Spicula confuso victorum in sanguine tingit</l>
<l TEIform="l" part="N">Par furor, et telo discrimina perdit utroque.</l>
<l TEIform="l" part="N">Saepe ubi vel fato, vel inepti lege pudoris,</l>
<pb id="s112" TEIform="pb"/>
<l TEIform="l" part="N">Ignea torpidula moritur medicina quiete,</l>
<l TEIform="l" part="N">Talibus in morbis, vitaeque ambagine tanta,</l>
<l TEIform="l" part="N">Barbara mors sequitur: vel poste nefandus ab alto</l>
<l TEIform="l" part="N">Nectit Amor leti informis, sine forfice, nodum.</l>
<l TEIform="l" part="N">Iphis Anaxaretae furiis contemptus ut olim</l>
<l TEIform="l" part="N">Triste pependit onus, saxo modo mollior illa est.</l>
<l TEIform="l" part="N">Ut pia periuro pro Demophoonte Lycurgi</l>
<l TEIform="l" part="N">Filia, traiecit iuvenili pectora ferro;</l>
<l TEIform="l" part="N">Lesbias Ambracium saliisse Poetria in aequor</l>
<l TEIform="l" part="N">Dicitur, argutum frustra modulata Phaonem:</l>
<l TEIform="l" part="N">Utque Libys Phrygio vitam mucrone recidit;</l>
<l TEIform="l" part="N">Troius hunc alios exsul servarat in usus:</l>
<l TEIform="l" part="N">Vela ferunt venti, iacet alto vulnere Dido.</l>
<l TEIform="l" part="N">Vixit adhuc felix, nec in ordine nobilis isto</l>
<l TEIform="l" part="N">Sestias, at magni dein panditur orbita fati.</l>
</lg>
<closer TEIform="closer">FINIS LIBRI PRIMI.</closer>
<pb id="s113" TEIform="pb"/>
</div1></body></text>











</TEI.2>