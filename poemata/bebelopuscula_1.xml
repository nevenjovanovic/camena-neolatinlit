<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
 <teiHeader type="text">
    <fileDesc TEIform="fileDesc">
      <titleStmt TEIform="titleStmt">
        <title TEIform="title">Opuscula nova</title>
        <title type="sub" TEIform="title">Machine-readable text</title>
        <author n="Bebel" TEIform="author">Bebel, Heinrich</author>
        <editor TEIform="editor" role="editor">Bebel, Heinrich</editor>
      </titleStmt>
      <editionStmt TEIform="editionStmt">
        <edition TEIform="edition">XML version, markup prototype, August 2003</edition>
        <respStmt TEIform="respStmt"><name TEIform="name">?</name><resp TEIform="resp">markup</resp></respStmt>
      </editionStmt>
			<publicationStmt TEIform="publicationStmt">
				<publisher TEIform="publisher">Camena</publisher>
				<address TEIform="address">
				  <addrLine TEIform="addrLine"><anchor n="http://www.uni-mannheim.de/mateo/camena/???????????frisc5" type="href" id="frisc5" TEIform="anchor"/></addrLine>
				</address>
			</publicationStmt>
			<notesStmt TEIform="notesStmt">
 			 <note type="href" anchored="yes" TEIform="note" place="unspecified">http://www.uni-mannheim.de/mateo/camena/bebel4</note> 
			 <note type="pathname" anchored="yes" TEIform="note" place="unspecified">bebel4</note>
 			 <note type="filename" anchored="yes" TEIform="note" place="unspecified">bebelopuscula.html</note>
 			 <note type="titleimage" anchored="yes" TEIform="note" place="unspecified">bebel001.jpg</note>
		 	 <note type="srcfile" anchored="yes" TEIform="note" place="unspecified">bebelopuscula.xml</note>
  			 <note type="imgpath" anchored="yes" TEIform="note" place="unspecified">bebel4/jpg</note>
			 <note type="imgtype" anchored="yes" TEIform="note" place="unspecified">html</note>
			</notesStmt>
      <sourceDesc default="NO" TEIform="sourceDesc">
        <bibl default="NO" TEIform="bibl">Argentorati: Matthias Schuerer, 1512.</bibl>
      </sourceDesc>
    </fileDesc>
   <encodingDesc TEIform="encodingDesc">
      <editorialDecl default="NO" TEIform="editorialDecl">
          <p TEIform="p">Regeln fuer die Texterfassung 03/2001</p>
        </editorialDecl>
      <refsDecl TEIform="refsDecl" doctype="TEI.2">
          <p TEIform="p">not necessary</p>
      </refsDecl>
    </encodingDesc>
    <revisionDesc TEIform="revisionDesc">
        <change TEIform="change">
          <date TEIform="date">23 September 2003</date>
          <respStmt TEIform="respStmt">
            <name TEIform="name">Jolanta Wiendlocha</name>
            <resp TEIform="resp">markup</resp>
          </respStmt>
          <item TEIform="item">Markup added; typed text - structural tagging complete - no semantic tagging - manual spell check</item>
        </change>
    </revisionDesc>
 </teiHeader>





<text><gap id="sampling"/><gap id="GR"/><body><div1 type="book">
<pb id="s002" n="S1a" TEIform="pb"/>
<argument TEIform="argument">
<head>LIBER TERTIUS. ET NOVUS FACETIARUM BEBELIANARUM.</head>
<p TEIform="p">
Prognostica (quas vulgo practicas vocant) quae durant usque in finem mundi.
Carmina adolescentiae Babelianae, non nihil etiam aliqua ad facetias facientia.
Carmen elegiacum de miseria humanae conditionis.
Carmen contra simoniacos.
Carmen de Baccho.
Carmen de Philomelae cantu et laudibus.
Carmen de conquerimonia puellarum contra Luciferum.
Varia alia de rebus laetis et iucundis.</p>
</argument>
<pb id="s003" n="S1b" TEIform="pb"/>
<opener TEIform="opener">
<salute TEIform="salute">Viro nobili et equiti aurato eminentissimoque iurisconsulto Vito de Furst 
Augustissimi Caesaris Maximiliani ad Iulium secundum pontificem maximum, 
aliosque reges christianos oratori, eiusdemque invictissimi Caesaris vicario, et 
gubernatori Mutinae, Heinricus Bebelius Iustingensis Suevus Salutem dicit. </salute>
Dum ad te scribo facetias meas Suevicas, Vite unicum familiae tuae, nobilitatis, 
litteratorum, nobiliumque Suevorum decus et ornamentum, possum ab imperitis 
intempestivitatis (ne dicam temeritatis) accusari, dum te virum in arduissimis 
christianae rei publ. causis et nogotiis occupatum, obtundam illis meris nugis et 
fabulis. Ego vero cum exploratum habeam multos annos te esse 
continuo versatum in legatione Caesaris ad Pontificem maximum, ceterosque 
Principes et Reges christianos, et ita versatum, ut cum summa honestate et 
gloria, functus sis officio tuo, ut utrique christianorum principi, ceterisque 
christianis principibus sis acceptus, atque carissimus. Exploratumque habeam te 
in dies nunc, et singulas fere horas decoqui, et occupari moderatione et regimie 
Mutinensis rei p. taceo cetera negotia Caesaris. ea de re motus, dicavi tibi has 
fabulas Suevicas, ut multorum dierum et horarum labores, curas, molestias, hac 
una unius horae voluptate, ridiculisque sedare valeas. Animus namque hominis 
laboriosus, lepidioris ioci delectatione remitti solet, atque salibus tamquam 
quodam pabulo refocillari. Tali vero consilio id sum aggressus. Cum enim plures 
viri prudentia, eruditione, morumque probitate insignes, me ad scribendas 
facetias sint cohortati, legerimque summos viros tam graecos quam latinos, 
iocis et salibus delectari consuetos, ut supra epistola 
<pb id="s004" n="S2a" TEIform="pb"/>
ad Petrum Iacobi Arlunensem sum testatus, illorum exemplo ductus, illas meas 
tibi imprimis et potissimum dedicavi, quod sciam te non solum iuris et eloquen- 
tiae, verum etiam omnium honestarum artium consultissimum, omnisque humanitatis 
cultorem. Animatus etiam ad hoc singulariter consilio et incitamento Ernesti 
fratris tui germani omnium carissimi, mihique multos annos observati 
familiarissime. qui ut tu in toga et pace, ita ipse foris, et armis militaribus 
omnes suos aequales et consortes praecellit longissime, ut periculum faciendo 
iam saepius declaravit. Tu igitur Vite virorum optime, accipias hilare, hilares 
Suevi tui urbanitates, et gentilibus iocis suum tempus, hoc est, cenam tuam 
exhilarato, cumquam nihil agere velis, lege, vel potius ride has ineptias. tibi 
enim soli, tuique similibus, hoc est, viris doctissimis, atque humanissimis 
illas scripsi. non illis qui plus probe loquuntur quam vivunt, plusque videri 
quam esse boni discupiunt. Quid enim de me sentiant tristes isti et superciliosi 
Catones, pallio tenus tantum sapientes et boni, manum non verterem. Tales enim 
plerumque sunt qui probitatem et castitatem in verbis fingentes, intus sunt 
lupi rapaces, atque incontinentissimi ganeones. In quibus hominibus hoc tamen 
videri licet, ut cum in me, aliisque lusus, talesque fabellas damnent, ipsos cum 
hominibus convivantur, omnem ingenii vim intendere, ut faceti videantur, atque ut 
aliquid in medium afferant, quo risum a convivis captent. O quam mali iudices et 
iniqui, qui quod in me culpant, in se honestatem, bonique et hilaris convivae 
officium predicant. Sunt autem alii, qui incomptum et vulgare dicendi genus in 
his facetiis reprehendant. quibus ego respondeo. fastidiosum esse imprimis dure, 
difficulterque scribere lusus et iocos, cum omnia ibi hilaritati, et urbanitati, 
non serio, aut difficultati servire debeant. aut quis cum delectatione et 
iocunditate legat, quae non facile 
<pb id="s005" n="S2b" TEIform="pb"/>
intelligat? aut quis tales res cum magno labore investiget? Sed rogo tales ut et 
ipsi componant simile aliquid, et tunc videbunt quam elingues et muti sint. 
Facile enim omnes possumus in aliis videre quid sit ineptum, quid absurdum, 
facile possumus trutinare quid aspere, quid leniter fluat, quid rustice, quid 
latine dicatur, sed dum ipsi nos cogimur sumere calamum, tum demum experimur, 
quam difficile sit boni scriptoris partes implere. tunc laborum nostrorum peti- 
mus commiserationem, tunc errorum veniam comprecamur. Verum nemo alteri paucos 
errores condonat, cum sibi innumeros laborum magnitudine existimat non esse 
computandos, quadam naturae malignitate tam indulgentes nobis, aliis tam severi 
iudices. quod contra fieri debuit, ut pulchre tradit Plinius Cecilius in 
epistola ad Geminium suum. Vos postremo scioli, qui cum nihil sciatis, omnia 
vultis iudicare, et omnibus scriptis sine ingenio, sine eruditione detrahere. 
Vos inquam appello, scribite latinius et ordinatius dicteria et iocos, et ego 
libere vobis concedam. Sed credite non mediocre esse artificium, nec fieri pos- 
se sine singulari eruditione, ut iocos teutonicos in latinum convertatis cum 
venustate et gratia, servatoque facetiarum decoro. sicut e contrario, doctissimis 
etiam viris magnum negotium exhibetur translatio de graeco vel latino in 
linguam nostram vernaculam, aut cuiuscumque linguae in extraneam conversio cum 
decoro venuste et eleganter. Sed quid mihi cum illis? Tibi Vite virorum 
doctissime, atque eminentissime has ineptias gentiles dedicavi. in quibus inveni- 
es tamquam quandam meis temporibus rerum gestarum historiam nisi quod consulto 
multorum peperci nominibus. quas suo tempore legas. meque tibi commendatum habeto. 
<signed TEIform="signed">Vale ex Tubinga. IIII. Kales. Mart. Anno domini M. D. XII. Anno vero Imperii 
Maximiliani Caesaris. xxvi.</signed> 
</opener>
<pb id="s006" n="S3a" TEIform="pb"/>
<opener TEIform="opener">
<salute TEIform="salute">Ad lectorem Heinricus Bebelius. </salute>
Id moderamen habui hactenus in facetiis candide lector, ut abstinuerim ab his 
iocis, qui nimium lascive spurceque dici viderentur. In hoc libello paulo 
iucundiora interdum inserui, et quae imperitis videbuntur quandam prae se ferre 
lascivam, sed nihil etiam nunc acceptavi, quod non a gravibus viris 
in conviviis recitari audivi, et maiori ex parte apud matronas, quae res me 
movit, ut et nostris confabulationibus adiungerem. Velis ergo hanc mihi dare ve- 
niam, quam sumpsi ex auctoritate gravissimorum hominum. A spurcis enim scriptis 
semper calamum meum retraxi. quod magis etiam facturus sum scriptis 
posterioribus. <signed TEIform="signed">Vale amice.</signed> 
</opener>
<div2 id="BeOS.3.01.01" n="1" type="story" org="uniform" sample="complete" TEIform="div2" part="N">
<head>De quodam in tempestate deprehenso.</head> 
<p TEIform="p">Cum quidam in lacu potamio seu alemanno tempore maximae tempestatis deprehensi 
essent, omnibus aliis trepidantibus, quibusdamque confitentibus sibi invicem, 
unus eorum coepit avidissime comedere caseum et panem Aliis eum castigantibus, 
atque quo in periculo essent admonentibus, dixit. Non me latet quid rerum 
geratur, sed quoniam ieiunus bibere non possum, nunc comedo quod sim hodie plus 
bibiturus quam umquam fecerim in vita mea.</p> 
</div2>
<div2 id="BeOS.3.01.02" n="2" type="story" org="uniform" sample="complete" TEIform="div2" part="N">
<head>De quodam in adulterio deprehenso vera Historia.</head> 
<p TEIform="p">Quidam Tubingensis cum ad uxorem alterius clam noctu accessisset, venit et 
sacerdos ad eandem paulo post. quem ille fugiens ad superiorem partem domus in 
columbare se occultavit. Sed cum non longo tempore venisset maritus illius 
mulieris, sacerdos in fornacem confugit. Cumque maritus nihil tale suspicatus, 
cum suspirio dixisset tres se aureos ludo amisisse, quis tibi reddet, inquit 
uxor. cui maritus. Superior, vel qui superius est. intelligens 
<pb id="s007" n="S3b" TEIform="pb"/>
deum. Cui Tubingensis e Columbari prosiliens dixit. Sacerdos in fornace det 
mediam partem, et ego reliquam dabo. credens in se maritum fuisse locutum, et 
res ita inter eos convenit, illaesique abierunt.</p> 
</div2>
<div2 id="BeOS.3.01.03" n="3" type="story" org="uniform" sample="complete" TEIform="div2" part="N">
<head>De quodam Lolhardo fideiussionem morituro praestante.</head> 
<p TEIform="p">Ioannes Apius mihi notus, cum in peste iam in mortis fere agone laboraret, 
affuit ei quidam frater Lolhardus silvestris, qui cum aegrotum admoneret uti 
viriliter pugnaret contra insidias diaboli, bonusque christianus in finem usque 
perseveraret, Respondit Apius. Nemini dubium esse quin legitime certare vellet 
ut christianum decet, seque mori paratissimum. Cui frater. Quoniam te honestum 
et fortem in vita fuisse ab omnibus praedicari audio, et nunc paratum voluntati 
divinae obsequi, promitto tibi et fideiussor esse volo, te confestim post 
mortem ad caelos ascensurum. Moritur Apius, frater quarto post die eodem morbo 
correptus, diu noctuque clamavit. O Api tu vis me ad vos afferre, ut tibi 
testimonium praebeam. O miserandam fideiussionem quam deus vellet numquam 
fuisse factam, atque istam suam fideiussionem ad finem usque vitae semper 
vociferando et ululando detestatus est Obiit autem sexto die post illum.</p> 
</div2>
<div2 id="BeOS.3.01.02.04" n="4" type="story" org="uniform" sample="complete" TEIform="div2" part="N">
<head>Ex favore beneficia conferuntur.</head> 
<p TEIform="p">Sum prius non iniuria conquistus officia et beneficia ecclesiastica maiori ex 
parte indoctissimis obvenire, et obtineri gratiis apostolicis, non sine scandalo 
publico, periculoque animarum non mediocri. Nunc possum iustissime lamentari idem 
fieri apud nostros principes. apud quos plus conferuntur beneficia favore quam 
meritis. plus suffragiis indoctorum amicorum quam morum eruditionisque 
pensitatione, adeo ut nulla fere habeatur hodie ratio doctrinae 
<pb id="s008" n="S4a" TEIform="pb"/>
et eruditionis. Quod ideo nunc dico. Fuit nuper interrogatus vir eruditus, qua 
ratione id fieret, ut tot in dies asini beneficiis providerentur, et ipse nullum 
consequi posset? Respondit indoctos invenire posse sui similes principes et 
alios patronos, unde amor mutuus nasceretur, se autem sui similes nullos tales. 
seque velle dediscere incipere, an favorem (quo omnia geruntur) consequi 
aliquando posset.</p> 
</div2>
<div2 id="BeOS.3.01.05" n="5" type="story" org="uniform" sample="complete" TEIform="div2" part="N">
<head>De sacerdote Schellenberger Munderchingae.</head> 
<p TEIform="p">Ille sacerdos de quo superius etiam scripsi denunciavit quibusdam 
sanctimonialibus, earum sacerdotem qui erat in thermis ferinis graviter 
aegrotare, adeo ut medici de eius salute desperassent. Accinxerunt se itineri 
quaedam ex eis primariae ad eum visitandum, atque consolandum. sed cum 
venissent ad locum invenerunt eum incolumem et sanum, unde exacerbatae 
sacerdotem mendacii arguerunt, seque dolorum et anxietatum quibus essent non 
mediocriter conflictatae memores futuras. quibus ille cachinno effuso respondit. O 
bonae sororculae debebatis scire nullam hic verbis meis fidem adhiberi.</p> 
</div2>
<div2 id="BeOS.3.01.06" n="6" type="story" org="uniform" sample="complete" TEIform="div2" part="N">
<head>De molitore.</head> 
<p TEIform="p">Ioannes Boschius sacerdos Stadianus cum molitorem mendicantem suis subditis 
commendaret, pro impertienda ei misericordia dixit. O christi fideles quod iste 
molitor probus sit, habetis optimum argumentum quod mendicet, alioqui furto, et 
solitis molitorum artibus se nutrisset, proinde sit vobis commendatus imprimis.</p> 
</div2>
<div2 id="BeOS.3.01.07" n="7" type="story" org="uniform" sample="complete" TEIform="div2" part="N">
<head>De confessione monialis.</head> 
<p TEIform="p">Monialis confitendo sacerdoti, dixit inter cetera cucullo alieno se aliquando 
contexisse. Cui sacerdos. Hoc nihil nocet, sed quid latuit sub illo? Respondit 
ill. Monachus. 
<pb id="s009" n="S4b" TEIform="pb"/>
Cui sacerdos. cave posthac, inquit, ab istis vestibus, ne polluaris. omnium 
enim scelerum sordes hoc parvo tegmine absconduntur? Ad haec monialis. Aethiops non 
denigrat aethiopem. Illi sacerdos succensus. maneas ergo meretrix ut ante. Cui 
iterum Monialis. sed tu noli primum in me proicere lapidem.</p> 
</div2>
<div2 id="BeOS.3.01.08" n="8" type="story" org="uniform" sample="complete" TEIform="div2" part="N">
<head>De confessione trium Monialium.</head> 
<p TEIform="p">Tres moniales confitebantur cuidam sacerdoti. Prima dixit alienum in vaginam 
suam cultellum imposuisse. quod sacerdos non intellexit, nec etiam pensitavit. 
ob huiusmodi quarundam muliercularum superstitiones, quae res minimas pro 
peccato habent. Altera dixit duos se cultellos imposuisse suae vaginae. quod 
iterum neglexit. Tertia vero tres confessa est. Cui sacerdos Quid hoc nocet? 
Dixit illa. trium virorum se congressu usam. quod cum sacerdos iam primum 
intelligeret, priores duas, quas inscius absolverat, celerrime insequitur, atque 
acclamans dixit. Audite meretrices pessimae, non estis absolutae. male enim 
narrastis. quoniam penis et cultellus non sunt idem.</p> 
</div2>
<div2 id="BeOS.3.01.09" n="9" type="story" org="uniform" sample="complete" TEIform="div2" part="N">
<head>De sacerdote loripede.</head> 
<p TEIform="p">Sacerdotem quendam loripedem senaculum oppidi Cantharopolis intrantem, alius 
sacerdos salutavit. His verbis. Salvete (ut mos est loquendi nostris) iunior 
domine. Cum autem incessisset is claudicans, ut solebat semper, erupit quidam 
praefectus pagi totus cachinno, Bene video, inquit, illum iuniorem esse vel 
potius infantem, cum iam primum incessum discat. Cui sacerdos festiviter. 
Sapientem te putassem ob caniciem, nisi sermo te prodidisset stultum et 
dicaculum. Non dissimiliter Ioannes bittel sacerdos Riedlingensis in mulierem 
claudicantem nuper me praesente cavillatus est. Si mihi inquit, 
<pb id="s010" n="S5a" TEIform="pb"/>
essent centum filii, nullum eorum incedere docerem quemadmodum illa mulier 
incedit. Praeterea nostri in claudos ita iocari solent. Illi non est hic patria, 
quia non ambulat more hic consueto. Similiter in strabones Hic est alienigena, 
non videt enim ut homines hic solent. Est autem nostris nunc creberrime in 
proverbio ut dicant alium contemnentes. ille est claudus sartor. vel dum aliquis 
credit se contemni, dicit. putasne me claudum sartorem? De quo olim carmen 
scripsi. quod ibi inserendum putavi ceteris iocis. 
Ad Ioannem Streler Ulmensem iurisconsultum.</p> 
<lg met="dist" org="uniform" sample="complete" TEIform="lg" part="N">
<l TEIform="l" part="N">Sat fuerat nimium o doctor celeberrime, Vatem. </l>
<l rend="indent" TEIform="l" part="N">	Largiter et dapibus, et saturasse mero. </l>
<l TEIform="l" part="N">Ac vidisse satis tam multa poemata Vatum, </l>
<l rend="indent" TEIform="l" part="N">	Tot sophiae tecum, conspicuosque libros. </l>
<l TEIform="l" part="N">Insuper ostendis de quo proverbia tractant. </l>
<l rend="indent" TEIform="l" part="N">	Sartorem claudum, quemque videre iuvat. </l>
<l TEIform="l" part="N">Non ego sum dixi, si me contempseris usquam </l>
<l rend="indent" TEIform="l" part="N">	Non claudus sartor, decipere atque velis, </l>
<l TEIform="l" part="N">Si faciam, iuro, sim cunctis iure vocandus, </l>
<l rend="indent" TEIform="l" part="N">	O sartor claudus, si voluisse nego </l>
<l TEIform="l" part="N">Denique cum risu passim, pueri, atque puellae </l>
<l rend="indent" TEIform="l" part="N">	Sartorem claudum, nominitantque senes. </l>
<l TEIform="l" part="N">In linguas hominum tamen hoc cur venerit inde </l>
<l rend="indent" TEIform="l" part="N">	Accipio, si non auguror ipse male </l>
<l TEIform="l" part="N">Ingenio tardo est, pedibus potius vel iniquis, </l>
<l rend="indent" TEIform="l" part="N">	Et gressum nescit legitimum in senio. </l>
<l TEIform="l" part="N">Hincque movetur et hinc, hominum nec more sueto, </l>
<l rend="indent" TEIform="l" part="N">	Gressibus obliquis itque reditque vias. </l>
<l TEIform="l" part="N">Doctior est multo servus doctoris Othonis. </l>
<l rend="indent" TEIform="l" part="N">	Qui iuvenis nondum lustra quaterna videt, </l>
<pb id="s011" n="S5b" TEIform="pb"/>
<l TEIform="l" part="N">Immoto pede stans, prae cunctis visus acutus. </l>
<l rend="indent" TEIform="l" part="N">	Atque cubile videt solis utrumque simul. </l>
<l TEIform="l" part="N">At neuter reor est nostris nutritus in oris. </l>
<l rend="indent" TEIform="l" part="N">	Non vadit nostro hic more, nec ille videt.</l>
</lg> 
</div2>
<div2 id="BeOS.3.01.10" n="10" type="story" org="uniform" sample="complete" TEIform="div2" part="N">
<head>De superbo adolescente.</head> 
<p TEIform="p">Quidam adolescens gloriae cupidus convenit cum servo, ut de quacumque re apud 
amicam loqueretur, semper ipse servus rem exaggeraret, et cum esset cum puella, 
diceretque de censibus suis, semper servus triplicavit, cum vero alio 
tempore iterum convenirent amicam, et ipsa diceret. Videris mihi o amantissime 
paululum infirmus. Hoc color non integer, atque insolitus prodit. Dixit ille se 
pallidulum parumque infirmum. Ad hoc servus. merito es pallidissimus, 
quotidiana enim et incurabili valetudine laboras. Hoc dominus aegre tulit, 
servumque remotis arbitris acerbissime castigavit, quod ea apud amicam, de eo 
diceret, illi servus dixit. ita enim fieri debere existimavi, ut quicquid tu 
diceres, ego augerem.</p> 
</div2>
<div2 id="BeOS.3.01.11" n="11" type="story" org="uniform" sample="complete" TEIform="div2" part="N">
<head>De quodam fulmine territo.</head> 
<p TEIform="p">Quidam in dolio balnei sedens, cum tonitrua maxime tonarent, dixit. O vos 
fulmina quid tumultus incipitis. Ite mihi in culum. quod cum vix edixisset, 
venit fulmen prope eum sine laesione, quo fere consternatus, quod male habeas 
(inquit) deus, non scis iocum intelligere, ego enim ioco non serio dixi.</p> 
</div2>
<div2 id="BeOS.3.01.12" n="12" type="story" org="uniform" sample="complete" TEIform="div2" part="N">
<head>De rustico in Derendinga deo necem imprecante.</head> 
<p TEIform="p">Cum grandine magna ex parte uvae perissent, dixit quidam in corona rusticorum, 
sagarum id esse maleficum. ad quod omnes uno ore. O pereant morte pessima, natu 
autem inter eos maximus, dixit. opus potius 
<pb id="s012" n="S6a" TEIform="pb"/>
esse dei. Ad quod alius prosiliens e medio. pereat et ipse inquit atque 
interficiatur.</p> 
</div2>
<div2 id="BeOS.3.01.13" n="13" type="story" org="uniform" sample="complete" TEIform="div2" part="N">
<head>De quodam sacerdote carnifice.</head> 
<p TEIform="p">Quidam carnifex Francus venit in Boemiam ibique inter haereticos factus est 
sacerdos. Interrogatus vero aliquando ab eo cui notus erat, quomodo id fieret, 
ut ex tam sordido et turpi opificio esset nunc sacerdotio initiatus? Respondit. 
Qualis populus, talis sacerdos.</p>
</div2>
<div2 id="BeOS.3.01.14" n="14" type="story" org="uniform" sample="complete" TEIform="div2" part="N">
<head>De ebrio.</head> 
<p TEIform="p">Quidam homo facetus cum diversis vini generibus se ingurgitasset, ita ut diutius 
continere non posset, dixit astantibus sodalibus ad vina bibita. Inite inter vos 
concordiam atque unionem (ut ita loquar) aut ego vos e fenestra praecipitabo.</p> 
</div2>
<div2 id="BeOS.3.01.15" n="15" type="story" org="uniform" sample="complete" TEIform="div2" part="N">
<head>De rusticis et lupo.</head> 
<p TEIform="p">Rustici lupum vivum ceperunt, et quia infestissimi sunt illis, adeo ut vel in 
mortuos seviant, deliberaverunt de exquisitissimo supplicii genere, prosiliit 
unus in medium cui duae erant uxores, illique duas uxores dandas suasit, quod 
iureiurando nullum maius supplicium sciret, nec crederet etiam posse excogitari.</p> 
</div2>
<div2 id="BeOS.3.01.16" n="16" type="story" org="uniform" sample="complete" TEIform="div2" part="N">
<head>Fabula Brassicani.</head> 
<p TEIform="p">Calceolarius quidam cum uxorem suam fortasse adulteram olfecisset, nundinas se 
petiturum simulans, omnis calceos et perones in fasciculum (ut solent) 
colligavit. Qui cum abisset, non procul a pago pone sacellum quodam fascem 
abiecit a tergo atque dissolvit, calceosque in sacellum tuto reponens, in pannum 
quo calceos detulerat saxa involvit, et clam domum suam subintravit. interea 
uxor maritum abesse existimans, sacerdotem 
<pb id="s013" n="S6b" TEIform="pb"/>
vocat ad se, ne sola domi pavida diversaretur. Cum vero is paululum cunctatus 
aedes intrasset, ac primum gradum scalarum uno pede conscendisset, Mulier in 
supremo gradu obvia, eum cur tam serus veniret increpuit? Respondit sacerdos. 
Hordea se in agro seminasse. Cui illa, ubertatem deprecans ait, sublatis vestibus 
umbilico tenus. Faxit deus, non rariora vobis hordea in agro succrescant quam 
sint pili rimulae meae quam vides. At ille in imis scalis nudato et quidem longo 
pene respondit. nec minores spicas faciat succrescere, quam sit haec mea quam 
vides clava. quod cum haec vir sub tegulis latitans audisset, saxa in eos 
praecipitans. non minore grandine inquit hunc hordeorum agrum quam haec mea 
saxa deus depopuletur et devastet.</p> 
</div2>
<div2 id="BeOS.3.01.17" n="17" type="story" org="uniform" sample="complete" TEIform="div2" part="N">
<head>De confessione cuiusdam.</head> 
<p TEIform="p">Confessus est nuper quidam simplex homo. Ego do me reum in omnibus peccatis, 
quae peccavi a nativitate Christi usque in hanc diem. Cui sacerdos. Habesne tot 
annos o fili? Ad hoc rusticus. etiam, cum et frater sit mihi tribus annis 
senior.</p> 
</div2>
<div2 id="BeOS.3.01.18" n="18" type="story" org="uniform" sample="complete" TEIform="div2" part="N">
<head>De medico. Georgius abbas Zvifuldensis.</head> 
<p TEIform="p">Medicus venit ad quendam principem, seque omnis medicinae artificem esse 
egregium pollicetur. Cui princeps iocatus, Non recipio aliquem nisi xxx. homines 
prius occiderit, Ad hoc medicus. non longe abest. Nam xxix. bene nunc contum-
ulavi. Cui princeps. non es ergo mihi ideoneus medicus, timeo enim me. xxx. 
futurum.</p> 
</div2>
<div2 id="BeOS.3.01.19" n="19" type="story" org="uniform" sample="complete" TEIform="div2" part="N">
<head>De moniali.</head> 
<p TEIform="p">Monialis cum diurnalia (ut vocant) peccata, aqua benedicta deleat et ipsa 
tantum die cum viris peccasset, semel 
<pb id="s014" n="S7a" TEIform="pb"/>
aqua se aspergens dixit, dele peccata mea, et summotis vestibus aspersit 
occultiores partes dicens summa cum vehementia, hic hic hic dele, nam hae 
peccarunt maxime.</p> 
</div2>
<div2 id="BeOS.3.01.20" n="20" type="story" org="uniform" sample="complete" TEIform="div2" part="N">
<head>De confessione cuiusdam nobilis.</head> 
<p TEIform="p">Nobilis quidam volens confiteri versavit in manu aureum nummum, quo sacerdotem 
donare voluit, hoc cum vidisset unus sacerdotum avidus pecuniae, accessit hominem, 
atque an confiteri velit interrogat, annuit ille. quem cum sacerdos post 
confessionem interrogaret, an paeniteret eum peccatorum, velletque abstinere in 
posterum a peccatis quantum humana fragilitas concederet, ut fit, recusavit 
nobilis obstinate, atque ita sine absolutione dimissus. Venit autem alter 
sacerdos, quem non minor auri sitis pressit, et nobilis confessionem audivit, 
sed cum nec paenitentem, nec in futurum abstinere volentem comperisset, 
nihilo minus tamen ut aureum acquireret, hominem absolvit in ea forma. Dominus 
noster Iesus Christus te absolvat, si vult, et dimittat tibi peccata tua, quod 
ego non credo, et perducat te ad vitam aeternam, quod est impossibile, atque ita 
a nobili latinitatis ignaro aureum extorsit.</p>
</div2>
<div2 id="BeOS.3.01.21" n="21" type="story" org="uniform" sample="complete" TEIform="div2" part="N">
<head>De Veneto equite.</head> 
<p TEIform="p">Venetus insuetus, ac nescius equitare, cum commodatum equum calcaribus urgeret, 
equus coepit recalcitrare, exsiliendo, unde ille perterritus dixit. O sancte deus 
Tempestas est non tam in mari quam terra. credidit enim fluctibus et procellis 
equum agitari non secus ac naves in mari.</p> 
</div2>
<div2 id="BeOS.3.01.22" n="22" type="story" org="uniform" sample="complete" TEIform="div2" part="N">
<head>De duobus fatuis.</head> 
<p TEIform="p">Erant prope Zvifuldam monasterium duo fratres germani parum prudentes, qui semel 
confitentes, cum unus eorum absolutus esset a sacerdote, nec interrogatus an sci- 
ret orare. cum alter confiteretur, quaesivit sacerdos. Scis orationem dominicam. Illo 
nesciente, inquit sacerdos. Prohibeo 
<pb id="s015" n="S7b" TEIform="pb"/>
tibi sacram communionem, quoniam nescis orare. Ad quod ille Tamen 
frater meus a te absolutus etiam nescit. Quare sacerdos motus dixit ad alterum 
fratrem. prohibeo et tibi corpus dominicum. unde ille indignabundus exivit 
delubrum, atque omnibus hominibus conquestus est, quod frater suus impius nomine 
Alexius, eum quominus corpus dominicum sumpsisset, impedivisset, dicens. Si tamen 
expectasset donec sumpsissem. ex hoc enim credebat se felicem fuisse, si vel 
indigne sumpsisset.</p>
</div2>
<div2 id="BeOS.3.01.23" n="23" type="story" org="uniform" sample="complete" TEIform="div2" part="N">
<head>De Osoribus eloquentiae, et illorum faceta elusio.</head> 
<p TEIform="p">Eram nuper in convivio paganorum sacerdotum non procul ab alpibus patriis. ubi 
unus eorum omnia sibi arrogans me ei ignotum honorifice salutavit. atque ut eius 
verbis barbaris, quoniam elegantibus non studuisset, parcerem rogavit. Ego 
apparatum istum ut missum faceret efflagitavi tandem ille hilarior factus ob 
Bacchi virtutem, qui paulum ei iam mentem et rationem sepeliverat, ut disputando 
suam eruditionem ostentaret, reverentiae est oblitus, quam exhibere 
solent ignotis prudentes, atque in haec mox verba prorupit. Domine Poeta, 
amplissima nunc est fama tua per Germaniam. sed ego non possum probare studium 
tuum, quia plus discis bene loqui et dicere quam vivere bene. Ad quod ego 
subridens, licet pudore perfusus, non puto, dixi, me negligere ea quae ad bene 
beateque vivendum pertinent. Hic ille mihi. Sed relinque nunc eloquentiam 
saecularem, et simplicitatem sermonis apostolorum capesse. Huic ego. Sermo 
splendidus et ornatus non facit me peiorem, nec barbarus meliorem, testis est 
mihi Augustinus omnium christianorum doctissimus in pluribus locis, sed audi bone 
sacerdos. Argute et diserte loqui, sed male vivere, mors est. Imperite vero et 
barbare loqui sub specie religionis, atque etiam male vivere, uti plurimi 
solent, plus 
<pb id="s016" n="S8a" TEIform="pb"/>
est quam mors dicenda, et pessima mortium. Eorum enim vita, omnium 
perniciosissima est rei publicae christianae, qui verbis simplices sunt et casti, 
factis autem reprobi, incesti ac sardanapali. Sed quod apostolorum more 
locutionem tuam defendis, non accipio hanc in te excusationem. Si enim illorum 
sermonem imitari vis, imitare et illorum virtutes, vitaeque sanctimoniam. 
Ceterum ridiculum est, ut delicate et luxuriose vivens, de sola rusticitate, ac 
sermonis imperitia se iactet, quasi ideo sanctus sit, quia nihil scierit. Sed 
quomodo fit, dicebam, ut aliquando concludam, ut tu et tui similes perplurimi, 
tantopere insectemini eloquentiam et eloquentiae studiosos, et cum ipsi vultis 
habere orationem (quam non immerito collationem vulgo appellatis, quasi non 
vestro artificio, sed ex multorum libris et labore parum ornate, sed crude 
compilatam) omnibus viribus ingenii, totisque conatibus ad hoc aspiratis, ut 
habeamini eloquentes ut eleganter et venuste persuasisse predicemini, ut quadret 
in vos eloquentissimi Cypriani martyris dictum, ut sitis in publico accusatores, 
in occulto rei, in vosmet ipsos censores pariter et nocentes. damnatis intus, 
quod foris operamini. Sed bene est. erudite loqui nescitis, cum numquam 
didiceritis, vestra spe frustrati omnino.</p> 
</div2>
<div2 id="BeOS.3.01.24" n="24" type="story" org="uniform" sample="complete" TEIform="div2" part="N">
<head>De doctore.</head> 
<p TEIform="p">Cum Palatino Rheni equitavit ad venationem causa honoris quidam doctor ab illo 
observatus, qui cum calcaribus omnino careret, dixit princeps. Domine doctor ubi 
sunt calcaria tua? qui cum vidisset se carere, Credebam, inquit o princeps, mihi 
famulum ea induisse.</p> 
</div2>
<div2 id="BeOS.3.01.25" n="25" type="story" org="uniform" sample="complete" TEIform="div2" part="N">
<head>De insigni mendacio.</head> 
<p TEIform="p">Faber clavicularius quem superius fabrum mendaciorum dixi, narravit se semel 
tempore belli, credens suos 
<pb id="s017" n="S8b" TEIform="pb"/>
subsecuturos, equitando ad cuiusdam oppidi portas penetrasse. et cum ad portas 
venisset, cataractam turre demissam, equum suum post ephippium discidisse, 
dimidiatumque reliquisse, atque se media parte equi ad forum usque oppidi 
equitasse, atque caedem non modicam peregisse. Sed cum retrocedere vellet, 
multitudine hostium obrutus, tum demum equum cecidisse, seque captum fuisse.</p> 
</div2>
<div2 id="BeOS.3.01.26" n="26" type="story" org="uniform" sample="complete" TEIform="div2" part="N">
<head>De alio mendacio.</head> 
<p TEIform="p">Alter cum in silva venationi indulgeret, vidit aprum silvestrem senio 
confectum, et caecum, ab alio iuniore duci, cauda illius ore arrepta. quod cum 
vidisset, intenta balista dixit se iuniorem excaudasse (ut ita loquar) a 
corporeque caudam penitus divulsisse, ut illa caeco in ore manserit, quam ipse 
postea arripuerit, atque caecum plus quam viginti milia passuum usque ad forum 
Stutgardianum duxerit.</p>
</div2>
<div2 id="BeOS.3.01.27" n="27" type="story" org="uniform" sample="complete" TEIform="div2" part="N">
<head>De aedituo fabula.</head> 
<p TEIform="p">Erat aedituus cui nomen fuerat Omnis mundus, qui servierat monialibus quibusdam. 
et cum semel prurigine carnis vexaretur, accepit arundinem, atque illa per 
caminum horribili voce denuntiavit instar spiritus. O vos Moniales audite 
verbum domini. Sorores autem exterritae non respondebant quicquam aedituo. 
Postridiana nocte reveniente atque idem dicente, procidebant in facies suas 
sorores, Angelum de caelo esse ratae. Resumptis tandem animis surrexerunt, 
atque cantaverunt. O angele dei dic nobis voluntatem domini. Hic aedituus rursus 
ex arundine cantavit. haec est voluntas domini ut Omnis mundus inclinet vel 
supponat (ut ita loquar) vos. Auditis his fluctuabant quid esset. Angelum enim 
ob id non credebant, quod eis ille non dictaret, ut omnibus hominibus se 
prostituerent, tandem matura deliberatione, concilioque habito exposuerunt mentem 
angeli, ita quod aedituus dictus nomine Omnis mundus, 
<pb id="s018" n="T1a" TEIform="pb"/>
earum concubitu frueretur, an uspiam, ut augurabantur, episcopus vel summus 
pontifex nascendus veniret. Convocatoque aedituo atque in conclavi servato, 
accessit primum virgo maxima, quae et abbatissa dicitur, quae cum voci oboediens 
angeli, indulgentiam accepisset (ut ita loquar) exeundo cecinit. Laetata sum in 
his quae dicta sunt mihi. Accessit post hac quae secundum dignitatis gradum 
obtinebat, priorissa barbare dicta, ut ordo conditionum requirebat, quae 
execundo atque percepta indulgentia, iucunda voce depromebat canticum hoc. Te 
deum laudamus Tertia vero cantabat exiens. Laetabitur iustus in domino, Quarta 
vero, Gaudeamus omnes. Aedituus tandem consumptis atque fractis viribus dirupto 
conclavi exivit horribiliteque ululavit. Mihi autem nimis etc. quem ceterae 
revocando inclamaverunt, et quis nos indulgentiarum participes faciet?</p> 
</div2>
<div2 id="BeOS.3.01.28" n="28" type="story" org="uniform" sample="complete" TEIform="div2" part="N">
<head>Facetia reverendi domini Georgii abbatis Zvifuldensis.</head> 
<p TEIform="p">Sacerdos quidam rusticis suis supplices preces et supplicationes circum agros 
frugiferos fieri solitas, non tamen ab ecclesia institutas, dissuasit. Et cum 
grando ingruisset illo anno, sacerdos anno postero dixit, hoc iterum die sup- 
plicationes suo consilio non habendas. nec prius ideo grandinem incubuisse, sed 
opus potius fuisse dei et naturae, dicens in haec verba, vuir vuollen got 
vertruvuen, hoc est, Volumus fiduciam nostram, in deum ponere. Cui rusticus 
aliquis assurgens. nos nolumus, inquit, deo confidere sed supplicatum ibimus. 
ibi aedituus, parum edoctus. ad sedandum sacerdotem dixit. Mitte, vadit quoniam 
vadit, hoc est. sinas ire rem quocumque ierit.</p> 
</div2>
<div2 id="BeOS.3.01.29" n="29" type="story" org="uniform" sample="complete" TEIform="div2" part="N">
<head>De vino adulterato.</head> 
<p TEIform="p">Ioannes bittel conviva meus Zvifuldae, cum ei vinum 
<pb id="s019" n="T1b" TEIform="pb"/>
minus probum et integrum apposuisset caupo Martinus, Dixit. Segrega mihi 
vinum et aquam, et quodlibet seorsum appone, intelligens vinum aqua esse nimis 
adulteratum. Idem Caupone dicente, vinum esse Rhenense, bene dicis, inquit. Est 
enim Rheno lotum, natavique per rhenum, volens nimis esse dilutum.</p> 
</div2>
<div2 id="BeOS.3.01.30" n="30" type="story" org="uniform" sample="complete" TEIform="div2" part="N">
<head>De eodem.</head> 
<p TEIform="p">Quidam in diversorio, a puellula aquam petivit ut vinum commisceret, quo vis 
eius reprimeretur. dixit puella ignara. Non est opus. pater hesterna nocte totam 
hydriam infudit.</p> 
</div2>
<div2 id="BeOS.3.01.31" n="31" type="story" org="uniform" sample="complete" TEIform="div2" part="N">
<head>De eodem.</head> 
<p TEIform="p">Cum alius Caupo noctu in cellam vinariam magnam aquam anhelans portaret, videbat 
qui cum eo diversabatur, atque ignem esse tumultuarie denuntiavit, quo homines 
ad illum sedandum excitaret. Cui hospes. Cur ita clamas? Credebam, inquit ille, 
ignem esse in cellario, cum te ita aqua oneres, illudque crebro incursites.</p> 
</div2>
<div2 id="BeOS.3.01.32" n="32" type="story" org="uniform" sample="complete" TEIform="div2" part="N">
<head>De eodem.</head> 
<p TEIform="p">Cis Smichum flumen patriae meae villa est referens nomen illius amnis. Ibi erat 
quidam caupo suspectus etiam quod vinum suum aquatum duceret. unde quidam moti 
clam ei ignoranti in oenophorum seu vasculum quo eis vinum afferebat pisciculos 
imposuerunt, atque cum vitro vinum infunderet invenit caupo et videt pisciculos, 
atque ad convivas conversus. Fateor profecto ingenue nimium aquae infudi vasis 
vinariis alioqui pisces non fuissent innati.</p> 
</div2>
<div2 id="BeOS.3.01.33" n="33" type="story" org="uniform" sample="complete" TEIform="div2" part="N">
<head>De mirabili baptismo cuiusdam sacerdotis.</head> 
<p TEIform="p">Sacerdos volens baptisare puerum, invenit inter cetera in libro, salta per 
tria, hoc est, id quod dicendum est invenies post tertium folium, sacerdos non 
intelligens, saltavit per baptisterium, ut ea dictione utar sicut vulgus 
<pb id="s020" n="T2a" TEIform="pb"/>
solet. Ad hoc rustici, domine. quid hic facis? nos numquam vidimus hactenus ita 
baptisare. Bene est, dixit sacerdos, reliqui verba non intellexerunt. postea 
legens, immerge intus, credebat merdandum in baptisterium, atque remotis 
arbitris merdavit in illud. quod rusticus per rimas portarum videns, dixit ad 
sacerdotem, diabolus baptisare faciat suos pueros in isto baptismo, ego non 
faciam atque puerum sine baptismo abduxit.</p> 
</div2>
<div2 id="BeOS.3.01.34" n="34" type="story" org="uniform" sample="complete" TEIform="div2" part="N">
<head>De rustico.</head> 
<p TEIform="p">Rusticus in quodam spectaculo crucifixum agens, cum a Iudaeis male percussus 
esset, abiecta cruce. Diabolus, inquit, sit posthac deus, ego numquam ero. Sed 
cum semel pistor ageret, Iudaei illum probrosis dehonestabant verbis. quod cum 
patienter pertulisset, dixit alter ad eum. Fur farinae. Ad quod pistor, tace, 
aut ego te cruce in terram prosternam Veritas enim non patitur iocum, nec 
homines conscii sibi libenter audiunt cum veritate secum iocari.</p> 
</div2>
<div2 id="BeOS.3.01.35" n="35" type="story" org="uniform" sample="complete" TEIform="div2" part="N">
<head>De fatuo ducis Austriae et Helvetiis.</head> 
<p TEIform="p">Cum Leupoldus dux Austriae (qui est postmodum ab Helvetiis, (quos nunc Sviceros 
vocant, interfectus) de intranda helvetiorum terra in oppido Stockach (quod 
aegre munitum nostris temporibus et fortiter pertulit vim maximam helvetiorum) 
deliberaret cum suis purpuratis et primoribus de invadenda hostili terra, 
habebat et in delitiis fatuum seu morionem, quem interrogabat, quomodo  placent tibi 
res nostrae? Male inquit fatuus. Omnes deliberatis enim de ingressu, sed nemo de 
exitu. Erat autem propheticum fatui dictum. stultius autem Sviceri, postea cum 
interfecto agebant. Cum enim apud eos esset sepultus, apud moniales regii campi, 
quotannis in eius anniversario sinebant sacerdotem ita ad plebem contionari. 
Orate propter deum pro duce Leupoldo duce Austriae, a suis, propter sua, et 
<pb id="s021" n="T2b" TEIform="pb"/>
in suo patrimonio trucidato. Unde eorum flagitium, et iniustum factum, non 
obscure declaraverunt.</p> 
</div2>
<div2 id="BeOS.3.01.36" n="36" type="story" org="uniform" sample="complete" TEIform="div2" part="N">
<head>De simplici rustica aegrotante.</head> 
<p TEIform="p">Apud Vindelicos. quos ego nunc algeos voco, cum rustica aegrotans ab alpibus in 
suam paroetiam pro sacra eucharistia misisset, et interim priusquam sacerdos 
veniret convaluisset, venit sacerdos, unde absens illa quesita est, et 
apud vicinum quendam reperta. quae viso sacerdote exclamavit e 
fenestra vicini. Potes bene abire pater bone, deus sit benedictus. non est mihi 
nunc opus Christo, convalui enim. Sacerdos autem ne frustra tantum itineris 
confecisset, studuit eam ad sumptionem eucharistiae inducere, Cui mulier. 
Quantum debeo tibi si sumpsero? Denarium Bohemicum respondit presbyter. Cui 
iterum rustica. Constituas eam super mensam obiter, et si casu aliquis pauper 
homo opus habebit ea, ille emet.</p> 
</div2>
<div2 id="BeOS.3.01.37" n="37" type="story" org="uniform" sample="complete" TEIform="div2" part="N">
<head>De simili.</head> 
<p TEIform="p">Ego novi sacerdotem, qui fere ad quinque milia passuum cogebatur bis accedere 
quendam rusticum, ut eum sacramentis provideret, et semper interea dum ipse 
veniret, rusticus convaluit, et recusavit sacramenta. tandem sacerdos taedio 
itineris percitus, dixit ad infirmum Convalueris quomodocumque volueris, per 
deum oportet te sumere eucharistiam, atque ita coactus suscepit.</p> 
</div2>
<div2 id="BeOS.3.01.38" n="38" type="story" org="uniform" sample="complete" TEIform="div2" part="N">
<head>De Simia.</head> 
<p TEIform="p">Quidam doctor medicus Mediolani aegrotabat, ita ut de eius salute esset 
desperatum, quod famuli eius et famulae considerantes, quod quilibet 
potuit ad se diripuit. Hoc simia videns quae apud dominum erat (ut est simulatrix 
omnium rerum) accepto capitio quo insigni doctores utuntur, induit capiti, unde 
dominus in risum est effusus, atque convaluit.</p> 
</div2>
<div2 id="BeOS.3.01.39" n="39" type="story" org="uniform" sample="complete" TEIform="div2" part="N">
<head>De praedonibus pulchra altercatio, et sententia.</head> 
<pb id="s022" n="T3a" TEIform="pb"/>
<p TEIform="p">Apud veteres germanos, et praesertim Suevos (ut refert Iulius Caesar) praedari 
nobilibus non erat dedecori. qua unica re plus quam ulla alia barbariem 
ostentabant, cum vario alioqui virtutum genere fuerint conspicui (ut in episto- 
la liminari ad cancellarium luculenter ostendi) nunc vero gratia dei praesertim 
nostra Suevia purgata est latronibus et praedonibus. Est tamem hodie provincia 
germaniae ubi etiam nunc nobiles citra infamiam volunt esse praedones, in ea 
autem provincia lis est orta inter duos natalibus insignes. quorum unus alterum 
furem criminabatur, quod ei non indicto bello gregem armentorum abegisset, alter 
iniuriam revocavit in animum, seque nihil alienum a probis moribus 
maiorum fecisse testatur. Res devenit ad arbitrum principem quendam. Ibi 
uterque sua cognatione frequenti, amicitia atque clientela, praesto fuit. 
Surrexitque prior furti criminatus, atque apud arbitrum summa instantia pro 
restitutione famae laborat, atque alterum ad revocationem deposcit, quia nihil 
fecerit nisi quod licitum fuerit semper in patria sua a maioribus suis usque in 
hunc diem habitum, quod nulli umquam in eadem causa irrogata fuerit infamia, 
atque in testes citat omnes qui affuerant frequentissimi, ita esse acceptum a 
patribus suis, ut numquam infame aut criminosum habitum sit dum aliquis 
adiuverit socium vel amicum, (dummodo legitime bellum indixerit) contra 
quemcumque. quod expressius ipsi dicunt, dum aliquis socio contra 
inimicum militanti servierit. Alter autem ita factum suum tuebatur, quod istum 
furem accusaverit. non se iniuria fecisse, quod is fur iure habeatur qui alteri 
invito et nescienti, et quod improbius habeatur apud legum peritos, per vim res 
suas auferat nullo bello indicto, aut ut ipsi dicunt, fama sua non conservata, 
vel custodita, per indictionem belli Tandem post longas contentiones, tale ego 
audivi fuisse 
<pb id="s023" n="T3b" TEIform="pb"/>
principis arbitrium seu sententiam. Neutrum se infamem velle declarare, atque 
utrumque bene dixisse. Primo enim more et instituto veterum et maiorum licuisse 
facere quod fecerit, nec sibi ipsi licere infringere penitus quod 
maioribus placuisset. Nec secundum male dixisse, quod in taliter repertum 
possit iure optimo et quidem Caesareo, ultimo supplicio animadverti.</p> 
</div2>
<div2 id="BeOS.3.01.40" n="40" type="story" org="uniform" sample="complete" TEIform="div2" part="N">
<head>De alio nobili.</head> 
<p TEIform="p">Alius cum videret legationem Venetorum ad Maximilianum tam splendide, et 
magnifice quodam oppidum praeterire, dixit. O quam turpiter refrixit nunc omnis 
maiorum nostrorum virtus et fortitudo in nobilibus nostris, quod hi Veneti tot 
rebus pretiosis, et equis phaleratis per patriam nostram tuto ambulare debeant. 
an meis temporibus tam secure incessissent? Idem propterea quod filii sui 
cessarent a bellis et praedationibus, dixit esse homines nauci, nulliusque bonae 
frugis. Ego enim inquit, priusquam in iuventute mea omnino ab istis rebus 
abstinuissem, indixissem vel alicui abbati bellum.</p> 
</div2>
<div2 id="BeOS.3.01.41" n="41" type="story" org="uniform" sample="complete" TEIform="div2" part="N">
<head>Cur Franci Christianissimi irrisio.</head> 
<p TEIform="p">Cum liceat historico immo eius officium sit res gestas scribere cum veritate, 
etiam si odiosae sint, non putavi iocosis rebus non convenire res vere gestas 
(dum iocus insit) in medium afferre. Quod ideo nunc dicendum existimavi. scripsi 
ante aliquot dies, Regem et Caesarem Romanorum et eundem germanum iure 
dicendum christianissimum non Regem Franciae, vel solum. quod cum quidam 
legisset Burgundus, convenit me Aquisgrani, studiumque meum in patriam 
laudavit. Sed pace tua liceat dixisse, optime hospes inquit, non germani nostri, 
sed Franci sunt hodie christianissimi. Ego rugata fronte refragabar. Ille non 
contristeris dixit, sinasque tecum in re vera iocari. Ob 
<pb id="s024" n="T4a" TEIform="pb"/>
id enim nostris christianissimi videntur, quia et his sancti et christiani divi 
in Brabantia et Hollandia militent. Causam sciscitanti, Hanc ait verissimam 
historiam tuis superioribus germanis apporta. Dum nuper Anno domini. 1.5.0.7. 
Francigenae magnus numerus cataphractorum duce comite Armburgensi. suppetias 
tulissent duci Gheldrensi contra Caesarem Maximilianum et Burgundiones nostros, 
incursionibusque et praedationibus terram nostram invasissent, diripuerunt magnam 
praedam ex agris et sacris templis. sed dum redire vellent in Franciam, magna 
pars eorum non procul a naumurco, a rusticis Brabantinis est intercepta, 
miserabiliterque trucidata, adeo ut rustici summa gloria, magnaque et 
copiosissima praeda onusti triumphantes domum redierint, et inter equos 
phaleratos, loricas deauratas, torques aureos, ceteramque praedam praetiosam, 
reperta sunt duo vasa vinaria calicibus aliisque vasis sacris plena, quae abstule- 
runt hinc inde fanis sacratissimis in Brabantia et Hollandia. Unde ego dixi 
inquit, divos et sanctos illis militare vel potius stipendiarios esse, beneque 
Cicero antiquitus dixit, tantum gallos contra deos pugnare, quantum alii pro 
diis consueverunt. Cui ego, bene est. Acceperunt enim eandem mercedem, quam sui 
maiores cum olim delphos invaserunt. Franci tamen possunt dicere et merito, 
fuisse et nunc esse in terra Francia fures et latrones, atque illos non Francos, 
sed latrones fuisse.</p> 
</div2>
<div2 id="BeOS.3.01.42" n="42" type="story" org="uniform" sample="complete" TEIform="div2" part="N">
<head>Facetia, Christophori comitis Vuerdenbergensis.</head> 
<p TEIform="p">Apud moniales sanctae crucis, Iudaeus baptisatus qui se medicum gerebat, cuidam 
quem e pedibus laborantem curare debebat. clam fugiens equum furatus est. quem 
festivissime irridendo comes Christophorus dixit restitutum esse pedibus, 
propterea quia non amplius equo sed pedibus ire cogeretur, dum alioqui illi 
dicantur apud nos 
<pb id="s025" n="T4b" TEIform="pb"/>
restituti pedibus qui ex valetudine aliqua surrexerunt, ireque iam possunt. Ille 
autem non erat curatus in pedibus. sed illis ire cogebatur quod nunc equo 
careret.</p> 
</div2>
<div2 id="BeOS.3.01.43" n="43" type="story" org="uniform" sample="complete" TEIform="div2" part="N">
<head>De simplicibus rusticis et cancro.</head> 
<p TEIform="p">Rustici Mundingenses (de quibus superius mentionem feci) dum casu in eorum solo 
cancrum invenissent. (nescio unde illuc quod terra ibi fluminibus careat 
delatum) quoniam retrogradus esset nesciverunt quale animal esset, convocataque 
per campanam tumultum significantem universa communitate diu inter se 
consultarunt quid esset? Tandem sarcinatorem qui olim artificii discendi gratia 
terras alienas peragraverat consuluerunt, qui sua opinione admirabundus, cervum 
aut columbam esse dicebat, sed cum minus satisfaceret, neque quisquam propius 
accedere auderet, admotis a longe tormentis, animal confecerunt, locumque illum 
latissime vallis et stipitibus circumvallaverunt, ne aliquis hominum aut pecorum 
eius contagione inficeretur.</p> 
</div2>
<div2 id="BeOS.3.01.44" n="44" type="story" org="uniform" sample="complete" TEIform="div2" part="N">
<head>De comite Roberto.</head> 
<p TEIform="p">Dicebatur olim Robertum comitem Armburgensem hostem se pronuntiasse universo 
mundo, praeterquam deo et regi Franciae. Ad quod unus, cui ille notus erat 
e vestigio respondit. Nescio de deo, iustitiae tamen et aequitati iam diu omnium 
iudicio bellum indixit.</p>
</div2>
<div2 id="BeOS.3.01.45" n="45" type="story" org="uniform" sample="complete" TEIform="div2" part="N">
<head>De praeposito Elvuangensi.</head> 
<p TEIform="p">Praepositus Elvangensis familiae Rechbergensis cum olim a studio Papiensi abire 
vellet, misit ad magistratum illic aureum ducalem (quem ducatum vocant) pro 
scientia quam auferret, iussitque ita dicere. Se hunc plus ex benevolentia, et 
ut magnifice abiret, quam merito dare, se enim non tantum scientiae asportare, 
immo ultra dimidium iusti pretii deceptum esse, testatus est, si iure esset 
conventus.</p> 
</div2>
<div2 id="BeOS.3.01.46" n="46" type="story" org="uniform" sample="complete" TEIform="div2" part="N">
<head>De vera nobilitate.</head> 
<pb id="s026" n="V1a" TEIform="pb"/>
<p TEIform="p">Testatus sum in alio opere vanam esse et falsam eorum Germanorum ambitionem, qui 
suam nobilitatem ad Romanos referunt, quoniam nulla est in toto orbe sincerior 
et clarior nobilitas quam apud ipsos Germanos, nec fuit ab antiquissimis 
temporibus, usque in hunc diem, ut alibi latius et luculentissime probavi. quod 
propterea nunc dico. Fuit non longe a temporibus nostris quaedam controversia 
inter principem quendam et doctorem Nurenbergensem. Princeps iactando suam 
nobilitatem dixit se esse de sanguine Troianorum et Romanorum. Cui doctor 
respondit. Ego sum de sanguine Nurenbergensium, qui quales sint satis notum est. 
Troiani vero qui fuerint et qualibus moribus est ignotum, sed constat Aeneam 
troianum fuisse proditorem, Romulumque latronem, qui fuerunt auctores Romanae 
propaginis.</p> 
</div2>
<div2 id="BeOS.3.01.47" n="47" type="story" org="uniform" sample="complete" TEIform="div2" part="N">
<head>De indulgentiis.</head> 
<p TEIform="p">Indulgentiae apostolicae et quidem plenariae (ut ita loquar) ita passim nostris 
temporibus venduntur (ut loqui mos est rusticis) quia iam paene vilescat clavium 
et litterarum apostolicarum auctoritas. quam ob rem nuper quidam frater ordinis 
minorum Coloniae Agrippinae ita in illas invectus est. Audite O vos fideles 
animae, ego vobis aliquid novi dicam, et rem mirandam. hanc videlicet quod si 
nunc aliquis vestrum habuerit medium aureum, habebit et regnum caelorum per has 
indulgentias. si quis vero quartam partem aurei habuerit, habebit et partem 
eiusdem regni. qui vero nihil habuerit, erit diaboli. Nonne res nova, quod sine 
pecuniis non sit locus felicitati. Male nobiscum agitur qui sumus minores 
reformati.</p> 
</div2>
<div2 id="BeOS.3.01.48" n="48" type="story" org="uniform" sample="complete" TEIform="div2" part="N">
<head>De ambitione sacerdotum et episcoporum.</head> 
<p TEIform="p">Abbas Fuldensis triginta equis armatis, et ipse loricatus cum Ulmam intraret 
una cum cardinale Bernardino, Dixit cardinalis. O domine abbas an tot equis et 
quidem 
<pb id="s027" n="V1b" TEIform="pb"/>
instructis sanctus Benedictus ordinis vestri auctor equitaverit? Cui abbas. 
O reverendissime pater an cardinales sancti Petri tot mulabus phaleratis, sellis 
deauratis, frenisque sericis, tantoque et tam splendido apparatu ceterisque id 
genus luxuriae incesserint? unde mutua talione statum ecclesiasticum a 
sanctitate et frugalitate ad corruptos mores summamque luxuriam prolapsum esse 
declaraverunt.</p> 
</div2>
<div2 id="BeOS.3.01.49" n="49" type="story" org="uniform" sample="complete" TEIform="div2" part="N">
<head>Factum cuiusdam Francigenae.</head> 
<p TEIform="p">Quidam Francigena (ut est genus hominum fallax et versutum) in civitate Papiensi 
a quodam cive centum aureos mutuo accepit, oppignerando ei aureum torquem atque 
illius uxorem accedens, dixit. hos accipe centum, atque unam noctem voluntati 
meae obsequaris, mulier praedae dulcedine capta. (cum sit nummus optimum ex-
pugnandae pudicitiae instrumentum) consensit. Francus postridie expleta libidine 
virum accessit, suum torquem exegit, quoniam aureos omnes uxori illius 
reddiderit, quae conventa non potuit negare, frustraque Franco fuit obsequiosa.</p> 
</div2>
<div2 id="BeOS.3.01.50" n="50" type="story" org="uniform" sample="complete" TEIform="div2" part="N">
<head>De Argentinensibus.</head> 
<p TEIform="p">Argentinenses miserunt Oratores suos ad Heinricum septimum Imperatorem Romanum, 
pro oboedientia privilegiisque suis confirmandis, dicentes ad Imperatorem. Domini 
nostri Argentinenses etc. sed ter ita dicentes sunt repulsi tandem admoniti ab 
aliquo, venerunt ad illum dicentes. Cives et subditi tui O Caesar Argentinenses. 
etc. Tunc Caesar admisit eos dicens. Nesciebam qui essent isti domini, sed cives 
et subditos nostros Argentinenses bene noscimus.</p> 
</div2>
<div2 id="BeOS.3.01.51" n="51" type="story" org="uniform" sample="complete" TEIform="div2" part="N">
<head>De sacerdote.</head> 
<p TEIform="p">Quidam sacerdos in perversos subditorum mores sermocinatus, tandem enumeratis 
eorum sceleribus dixit Fideiussor esse volo vos omnes esse diaboli mancipia. Cui 
rusticus aliorum praefectus. Bene est inquit qoniam fideiusseris, 
<pb id="s028" n="V2a" TEIform="pb"/>
numquam te fideiussione tua liberabimus.</p> 
</div2>
<div2 id="BeOS.3.01.52" n="52" type="story" org="uniform" sample="complete" TEIform="div2" part="N">
<head>De puella devirginata.</head> 
<p TEIform="p">Puella confitens suam se virginitatem profanasse, acerbissime multisque verbis a 
sacerdote castigatur, atque quot et quantis virgines in caelis coronentur 
coronis edocetur. Cum autem tam nobile, firmum et pretiosum castrum seramque 
pudicitiae sua culpa apertam accusaretur, tandem taedio affecta correctionis 
dixit. Non tam firmam seram fuisse uti ipse affirmet, quam quilibet rusticus 
sui pagi aperire posset atque aperuisset.</p> 
</div2>
<div2 id="BeOS.3.01.53" n="53" type="story" org="uniform" sample="complete" TEIform="div2" part="N">
<head>Cur pulices plus mulieres quam viros infestent.</head> 
<p TEIform="p">Sutor quidam in insula Lemanni sive Potami lacus Facetiarum egregius artifex, 
dixit ad nobiles matronas quae causa esset cur pulices plus mulieres infestarent 
quam viros? Illis autem ignorantibus, atque enixe illam scire cupientibus, 
tandem promissis victus dixit. quoniam postquam cibo essent exsaturati, etiam 
flumen et aquam haberent apud illas, quibus et sitim extinguerent. Dixit una 
illarum, se numquam sensisse illos ibi aquatum ire. Ad hoc ille. hoc ideo est 
quia non turmatim accedunt, alludens ad amplitudinem fluminis.</p> 
</div2>
<div2 id="BeOS.3.01.54" n="54" type="story" org="uniform" sample="complete" TEIform="div2" part="N">
<head>Qui sint nimium audaces.</head> 
<p TEIform="p">Qui dominum suum circa solenia divi Martini non timuerint, quando scilicet 
tributa apud nos exsolvi consueverunt. Item qui lupum in Ianuario. qui rusticum 
in carnisprivio. et sacerdotem in ieiunio, quando confitendum est, illi nimium 
audaces sunt.</p> 
</div2>
<div2 id="BeOS.3.01.55" n="55" type="story" org="uniform" sample="complete" TEIform="div2" part="N">
<head>Qui sint insignes fatui.</head> 
<p TEIform="p">Fidelis amator puellarum. probus lusor. et misericors miles seu militans, nimium 
stulti dicuntur.</p> 
</div2>
<div2 id="BeOS.3.01.56" n="56" type="story" org="uniform" sample="complete" TEIform="div2" part="N">
<head>De Iudaeo.</head> 
<p TEIform="p">Iudaeus iocatus cum quodam Christiano, percussit illum 
<pb id="s029" n="V2b" TEIform="pb"/>
in maxillam, atque ut alteram praeberet ex evangelica doctrina admonuit 
Christianus vero eum ad terram prostravit, multisque 
verberibus affecit. Cui Iudaeus. hoc non facis ex evangelio. Ad hoc 
christianus. Ego feci ex glossa. Proh ait Iudaeus, Glossa vestra, ut video, multo 
durior est quam textus (ut ita loquar) et difficilior etiam quam legislator 
ipse.</p> 
</div2>
<div2 id="BeOS.3.01.57" n="57" type="story" org="uniform" sample="complete" TEIform="div2" part="N">
<head>De quodam aegrotante.</head> 
<p TEIform="p">Quidam in Riedlinga cis Danubium aegrotabat, et a sorore Begutta multis verbis 
admonitus, ut divinis sacramentis provideretur, semper repugnavit, timens se eo 
citius moriturum. Quod cum sensisset soror, dixit. Vanam et ineptam eius esse 
opinionem, quoniam deus hominem quocumque in loco atque conditione esset, facile 
inveniret. tandem persuasit hominem ut diceret se velle confiteri, unde soror 
laetata illico sacerdotem accessit, atque ut fratrem suum sacramentis provisurus 
maturaret. Interea dum sacerdos accelerat, occultavit se infirmus post fascem 
stramineum ita ut nemo eum invenire posset. Et cum sacerdos abiisset, prosiliit 
infirmus rursus in medium, atque sororem mendacii accusans dixit. ho ho he, 
dixisti, quia deus possit hominem ubique locorum invenire, et ego delitui tantum 
post stramina, sed non potuit me una cum sacerdote, et aliis hominibus invenire.</p> 
</div2>
<div2 id="BeOS.3.01.58" n="58" type="story" org="uniform" sample="complete" TEIform="div2" part="N">
<head>De quodam abbate.</head> 
<p TEIform="p">Quidam abbas cum cellarius deesset dixit ad fratres suos. Quem ego eligam 
ex numero isto stultorum. Cui unus ex grege. Nonne abbatem ante invenimus ex istis 
stultis? intelligens et abbatem esse fatuum.</p> 
</div2>
<div2 id="BeOS.3.01.59" n="59" type="story" org="uniform" sample="complete" TEIform="div2" part="N">
<head>De quodam suspenso.</head> 
<p TEIform="p">Quidam faber ahenarius Basileae suspensus erat. et alter nescius rei cum ad 
forum Basiliense intempesta nocte maturaret, et nimia festinatione clausas 
adhuc portas suspicaretur, 
<pb id="s030" n="V3a" TEIform="pb"/>
coepit sub arbore non procul a patibulo quiescere. Non autem multo post tempore 
venerunt alii, et ipsi ad forum properantes. qui patibulum intuentes atque 
suspensum cognoscentes, illum inclamaverunt, si vellet ut secum ad forum iret. 
quibus verbis ille excitatus (quem dixi primum quiescere coepisse sub arbore) 
Expectate o boni socii clamat, ego veniam. unde illi mortuum loqui existimantes, 
adeo extimuerunt ut celerrima fuga paene exanimarentur. Ille vero semper secutus. 
Manete inquit rogo. Ego vobiscum ibo, et quanto plus clamavit secutusque est, 
tanto magis illi festinarunt. adeo ut semianimes tandem ante portas urbis 
reperirentur, atque non nisi longo demum tempore sanitatem pristinam ex longa 
consternatione receperunt.</p> 
</div2>
<div2 id="BeOS.3.01.60" n="60" type="story" org="uniform" sample="complete" TEIform="div2" part="N">
<head>De alio suspenso.</head> 
<p TEIform="p">Quaedam sororculae Beguttae cum hominem furcis addictum pro consolatione accederent, 
interrogatae ab illo quae essent, filias se dei esse responderunt. Dixit ille. 
Accedite precor propius et consumemus matrimonium, lascivis tamen verbis, dum 
tam divitem socerum habeamus.</p> 
</div2>
<div2 id="BeOS.3.01.61" n="61" type="story" org="uniform" sample="complete" TEIform="div2" part="N">
<head>De quodam confitente se monialem cognovisse.</head> 
<p TEIform="p">Quidam confessus est monialem se cognovisse. A cuius infando amore sacerdos 
illum dehortari conatus, dixit moniales esse mortuas mundo et soli deo esse 
sacras, servireque debere. Ad quod ille. non est ita inquit pater 
bone illam enim sic sese exagitasse, ut viventi simillima fuerit. nec solius 
esse dei, quippe quae profestis ad minus diebus etiam hominum servitio 
manciparentur.</p> 
</div2>
<div2 id="BeOS.3.01.62" n="62" type="story" org="uniform" sample="complete" TEIform="div2" part="N">
<head>De monacho.</head> 
<p TEIform="p">Monachus quidam quaesitus quamdiu fuisset in ordine suo. dixit. Quadraginta annos. 
at ordo in me non fuit ad annum.</p> 
</div2>
<div2 id="BeOS.3.01.63" n="63" type="story" org="uniform" sample="complete" TEIform="div2" part="N">
<head>De alio.</head> 
<p TEIform="p">Alius ex ordine mendicantium cum venisset ad Argentuariam 
<pb id="s031" n="V3b" TEIform="pb"/>
ab externis regionibus, essetque praefectus aliis et prior (ut ita louqar) 
coepit ex monasterio publice alere meretricem, in eius enim forsan patria 
lacivius monastici viri vivebant. quod ceteri aegre ferentes, quia inde quaestui 
suo detraheretur publicam alere cum prohiberent, dixit ille. Deberem ego esse 
prior et non futuere? non faciam, atque direpta non modica pecunia abiit.</p> 
</div2>
<div2 id="BeOS.3.01.64" n="64" type="story" org="uniform" sample="complete" TEIform="div2" part="N">
<head>Quare indoctis meliora beneficia conferantur.</head> 
<p TEIform="p">Cum nuper in convivio quidam esset conquestus quod pinguiora beneficia indoctis 
conferantur, nec uspiam locus sit litteratis, respondit alter, non incongrue. Nam 
et vilioribus asinis et pusillis maxima onera imponuntur, egregiis vero caballis 
levissimi adolescentes, ne premantur a gravioribus.</p> 
</div2>
<div2 id="BeOS.3.01.65" n="65" type="story" org="uniform" sample="complete" TEIform="div2" part="N">
<head>De quodam mercatore.</head> 
<p TEIform="p">Quidam Francofurdiae ferrum empturus dixit ad venditorem se nihil cuiquam 
debere, neque quicquam hactenus nisi prompta pecunia emisse. Nunc tamem se 
petere ut ille sibi ferrum ad aliquem terminum, ut dicitur, hoc est ad 
praescriptum diem venderet. Cui venditor. Ego nihil tibi (inquit) sine parata 
pecunia dabo. propterea quod aut nullam fidem habeas, quoniam mercatores non 
semper pecuniam habent. aut quod nihil sis hactenus mercatus. aut tam dives es 
ut non opus habeas aliquo temino, proinde non exspectabo.</p> 
</div2>
<div2 id="BeOS.3.01.66" n="66" type="story" org="uniform" sample="complete" TEIform="div2" part="N">
<head>De homine quodam docto.</head> 
<p TEIform="p">Doctus quidam homo et mihi notissimus, de cuius gestis plura dicenda essent quam 
ullius alterius, propterea quia praeter cetera incredibilia et infinita, in 
cartusiam. cui addixisset se miro ingenio meretricem olim etiam monialem, clam 
introduxerit, diuque apud se retinuerit. miro artificio subter mensam 
occultatam, sed quam tandem 
<pb id="s032" n="V4a" TEIform="pb"/>
ex nidore cuiusdam animalis assi prodiderit, eam potissimum ob causam quod 
venisset iam in magnam suspicionem quia omnia esculenta et poculenta ad usque 
fundum semper exhaurire consueverit. cum qua tandem expulsus erat, multaque 
regna perlustravit. Is inquam doctor, cum admoneretur a quodam viro egregio, ne 
tam aperte mentiretur, quod inde eius famae, eruditioni, fideique non modicum 
detraheretur. Non faciam inquit. Nam ad minus quinque amnis cogerer frustra 
verum dicere antequam diluerem mendaciorum maculam, iamdiu contractam. In his 
annis malo liber eem in loquendo, nescio enim quamdiu vivam. quia si brevi mors 
mihi incumberet, frustra fuissem servus veritatis.</p> 
</div2>
<div2 id="BeOS.3.01.67" n="67" type="story" org="uniform" sample="complete" TEIform="div2" part="N">
<head>De astutia mulierum.</head> 
<p TEIform="p">Quaedam mulier dilexit iuvenem, quem cum congrue convenire non posset, nec 
auderet alloqui, hac calliditate usa est. Confessa est monacho cuidam, cui 
iuvenis vicinus erat, ita habes pater bone vicinum iuvenem nominando eum, qui 
frequenter oberrat aedes meas, meque cupide inspiciendo infamiam ut timere 
licet mihi afferet. Cui rogo suadeas, ut istos suos gressus moderetur, per hoc 
enim sperabat monachum suis istis verbis iuvenem primum incitaturum ad sui 
amorem. Monachus autem bene pollicitus est atque rem egit cum iuvene. qui nihil 
sibi conscius intellexit mulieris technas, non tamen prosequitur rem. Mulier 
secundo cingulum aliaque ornamenta ex auro muliebria comparat, atque monachum 
accedit, conquerendo de rebus sibi a iuvene condonatis, atque ut illi res suas 
restituat. rogat. frater cum summa acerbitate et castigatione defert iuveni res 
suas ut credebat. Nec longe post cum maritus mulieris peregre esset profectus, 
rursum convenit monachum dicitque iuvenem per arborem propinquam domui suae 
pridie noctu in cubile suum ascendisse. Unde monachus magis exasperatus, dedit 
iuveni modum 
<pb id="s033" n="V4b" TEIform="pb"/>
quo tandem ad mulierem pervenit, seque ignarus gessit copulatorem illorum 
amoris.</p> 
</div2>
<div2 id="BeOS.3.01.68" n="68" type="story" org="uniform" sample="complete" TEIform="div2" part="N">
<head>De sacerdote plures liberos habente Vuolfgangus Richardus.</head> 
<p TEIform="p">Cum sacellani in oppido fontis blaui in aedibus paroeciani convivarentur, 
essetque mensa multis crateribus argenteis strata, coeperunt alter alterius 
paupertatem exprobare, praesertim unus pauperculum quendam sacerdotem, cur et 
ipse non tot crateras haberet interrogat? Cui ille ira excandescens, Si mihi tot 
essent inquit crateres quot liberi, haberem nunc octo, atque ita veritatem in- 
cautus prodidit.</p>
</div2>
<div2 id="BeOS.3.01.69" n="69" type="story" org="uniform" sample="complete" TEIform="div2" part="N">
<head>De sancto Martino quidam ineptus sacerdos.</head> 
<p TEIform="p">Contionabatur quidam sacerdos de meritis divi Martini, quomodo postquam is me- 
dia hieme in summo frigore tunicam suam disciderit atque cuidam mendico imper- 
tiverit, Christum dixisse ad illum. Domine Martine, si huius ego tibi beneficii 
obliviscar, auferat me diabolus ad inferos.</p> 
</div2>
<div2 id="BeOS.3.01.70" n="70" type="story" org="uniform" sample="complete" TEIform="div2" part="N">
<head>Alius contionator.</head> 
<p TEIform="p">Quidam alius contionatus est. dum Adam primum recusaret de pomo edere, Evam cum 
indignatione dixisse, Comedas de pomo hoc, aut ego a te abiens in turpissimum 
aliquod lupanar intrabo. cum adhuc nullum in terra esset.</p> 
</div2>
<div2 id="BeOS.3.01.71" n="71" type="story" org="uniform" sample="complete" TEIform="div2" part="N">
<head>De Udalrico comite Vuirtenbergensi principis nostri avo.</head> 
<p TEIform="p">Comes Udalricus cum quidam rusticanus sacerdos in alpibus nostris Venatores eius 
egregie tractaret. Voluit adhuc illi aliud beneficium conferre, cum prius ha- 
beret paroeciam. Recusavit sacerdos (quod raro fit) dicens pro his bonis 
consumendis quae tunc haberet in suo beneficio, cogi sese ad medium noctis 
usque saepe sedere, quod 
<pb id="s034" n="V5a" TEIform="pb"/>
sia adhuc aliud habiturus esset, dies atque noctes vigilandum esse, ut omnia 
consumeret.</p>
</div2>
<div2 id="BeOS.3.01.72" n="72" type="story" org="uniform" sample="complete" TEIform="div2" part="N">
<head>Plura in passione domini mentita quam vera.</head> 
<p TEIform="p">Nuper quidam callide delusit rusticos, dicens. Multo plura in passione Christi 
mentita quam vera. quod rustici aegre acceperunt, illumque tormentis ad 
revocationem reducere statuerunt, donec eorum stultitiam deludendo dixerit. bene 
dixi o fratres. Pauca enim Christus loquitur sed vera. Multa vero Iudaei et 
quidem mendacissima.</p> 
</div2>
<div2 id="BeOS.3.01.73" n="73" type="story" org="uniform" sample="complete" TEIform="div2" part="N">
<head>De simplici rustico vera historia.</head> 
<p TEIform="p">Quidam simplex rusticus senio confectus, in alpibus nostris Suevicis, non longe 
a patria mea, cum mandatum domini nostri ducis Vuirtenbergensis quadam sim- 
plicitate atque incuria neglexisset. convenit eum praefectus pagi sui atque 
carcerem ei poenamque non mediocrem minitatur. Cui rusticus. O Ioannes dilecte 
consanguinee, facias secundum divinam voluntatem tuam, sed sis mihi propitius 
quaeso. si enim prudentior essem minus egissem.</p> 
</div2>
<div2 id="BeOS.3.01.74" n="74" type="story" org="uniform" sample="complete" TEIform="div2" part="N">
<head>De monachis Matthias de Hochneck.</head> 
<p TEIform="p">Eram nuper cum quodam nobili imprimis faceto in monasterio quodam ubi erant 
fratres satis imperiti, quorum perspecta ruditate quaesivit nobilis a me. Quibus 
quaeso mediis aut artibus defensuri sunt si opus fuerit, isti monachi fidem 
christianam? Ego professus me nescire. Ad quod ille. O te imperitum, qui enim 
alii potando meliores? Ut enim alii disputationibus, ita illi compotationibus ad- 
versarios infatuarent, atque <corr sic="convivarent" resp="printer" TEIform="corr">convincerent</corr> universos.</p> 
</div2>
<div2 id="BeOS.3.01.75" n="75" type="story" org="uniform" sample="complete" TEIform="div2" part="N">
<head>De quadam sententia cuiusdam senatoris.</head> 
<p TEIform="p">Senatus Urachensis piscabatur pro publica laetitia instruenda, et cum post 
piscationem ante cenam aliquid ingruisset quo consilium habere opus erat, cum 
quilibet 
<pb id="s035" n="V5b" TEIform="pb"/>
suam sententiam dixisset, erat inter eos unus qui inter consultandum 
obdormiverat. et cum rogatus esset sententiam. dixit evigilans partim elixos 
esse debere, partim assos, intelligens de piscibus. somno enim impeditus, quae 
res tractaretur, omnino erat oblitus. quae eius sententia longe lateque diffusa 
est.</p> 
</div2>
<div2 id="BeOS.3.01.76" n="76" type="story" org="uniform" sample="complete" TEIform="div2" part="N">
<head>De fratribus Bernae combustis.</head> 
<p TEIform="p">Fuerunt pridem Anno domini M. D. IX. Bernae quidam fratres praedicatores ob quaedam 
inaudita flagitia igne concremati. qui inter ceteras ineptias, quibus imponere 
hominibus conabantur, finxerunt uni ex eis beatam virginem crebro noctu 
apparere, atque rudibus eius quaestiunculis multis verbis respondere. Quod ego 
cum legissem, dicere saepe consuevi, iocando in eorum fatua figmenta. si eorum 
commentum verum fuisset, divam virginem mihi capulari vetula magis otiosam, 
loquacioremque videri. quae tot fratrum ineptiis quotidie responderit. 
Ambitionem enim et superstitionem sub specie religionis grassantem rei pub. 
Christianae minari summam iacturam possum non obscure intelligere, quia istis 
artibus sit prius per scribas et phariseos Iudaeorum res publica subversa atque 
labefacta. Sed cui ordini mortalium desunt mali. bonos fratres non tangit calamus 
meus, de malis tantum loquar. Ad tantum autem facinus (si verum est quod publice 
scribitur et divulgatur) impulit eos sola illa pertinax, et nulli mortalium 
scibilis opinio, quod beata virgo sit concepta in pacto originali. quam falsis 
et prodigiosis miraculis, sed diis adversis, convincere et probare sunt conati.</p> 
</div2>
<div2 id="BeOS.3.01.77" n="77" type="story" org="uniform" sample="complete" TEIform="div2" part="N">
<head>De aliis fratribus.</head> 
<p TEIform="p">Cum nuper quidam dicerent in artam fratrum irreptasse regulam, humilesque 
vestes superbiam, atque avaritiam. dixi ego. Id mihi mirum non videri. cum lupus 
humili veste, sordidoque colore vestitus, totus sanguinarius sit atque rapax.</p> 
</div2>
<pb id="s036" n="V6a" TEIform="pb"/>
<div2 id="BeOS.3.01.78" n="78" type="story" org="uniform" sample="complete" TEIform="div2" part="N">
<head>De rustico et medico.</head> 
<p TEIform="p">Rusticus quidam simplex cum urina accessit medicum, a quo quaesitus unde esset, 
dixit. Domine doctor tu in urina bene invenies.</p> 
</div2>
<div2 id="BeOS.3.01.79" n="79" type="story" org="uniform" sample="complete" TEIform="div2" part="N">
<head>De rustico aegrotante.</head> 
<p TEIform="p">Rusticus cum ei uxor omnesque liberi in peste obissent, coepit et ipse 
aegrotare. cumque sacram eucharistiam sumere rogaretur, renuit, quod ex ea (ut 
ipse dixit) uxor et omnes liberi mortem manducassent, atque ab ea ad deum se 
appellaturum testatur.</p>
</div2>
<div2 id="BeOS.3.01.80" n="80" type="story" org="uniform" sample="complete" TEIform="div2" part="N">
<head>De simplici clerico.</head> 
<p TEIform="p">Quidam indoctus clericus Constantiae fuit quaesitus ab his qui examinatores 
dicuntur. an esset de legitimo toro, credebat illos inquirere natale solum, 
atque inquit. Non sum de legitimo toro, sed de Smicha, ita enim vocabatur 
natalis eius pagus, iuxta patriam meam.</p> 
</div2>
<div2 id="BeOS.3.01.81" n="81" type="story" org="uniform" sample="complete" TEIform="div2" part="N">
<head>De asino imperitorumque iudicio.</head> 
<p TEIform="p">Cum nemo feliciter et bene possit iudicare de artibus nisi soli artifices, 
nemini dubium erit quin illorum sit iudicium omnino explodendum, violentum, 
rude atque mendax, qui iudicare volunt de poetica, musica, atque aliis artibus, 
quarum omnino sunt expertes atque ignari. Ita contigit asino, qui sibi iudicis 
partes arrogavit inter philomelam et cuculum, quae de cantu decertabant utra 
earum praestaret. Sententiam enim ferens ita dixit. Cuculus longe mihi excellere 
videtur. illius enim cantus est planus, atque intelligibilis, uniusque tenoris. 
Sed philomela nescio quid canis. nunc enim vocem attollis, acuteque canis, nunc 
presse atque graviter, nunc media voce, adeo ut non facile pateat auditoribus 
quo tendat cantus tuus.</p> 
</div2>
<div2 id="BeOS.3.01.82" n="82" type="story" org="uniform" sample="complete" TEIform="div2" part="N">
<head>De querimonia lupi super sua infelicitate.</head> 
<p TEIform="p">Fecit nuper quidam carmen Germanicum, in quo mirifice 
<pb id="s037" n="V6b" TEIform="pb"/>
atque venuste lupum de sua infelicitate atque rusticorum in se iniurias atque 
invidiam, omnium regum iustissimo Maximiliano Caesari conqueri facit. ad cuius 
tribunal citaturum se minatur universam rusticitatem, ita dicens. O quanta est 
rerum humanarum iniquitas. O facinus indignum, et superum iudicio vindicandum. O 
pereat semen rusticorum, quod me invidissimum mortalium genus supremo odio, 
summa cum iniuria prosequitur. Cum enim iura illa omnibus mortalibus promulgata con- 
cedant liberaliter, aliquem posse in necessitate et pro conservatione sui 
corporis rapere esculenta et poculenta, id mihi homines illi iniquissimi 
(beneficium scilicet non tam humanum quam naturale et divinum) concedere nolunt. 
quin immo si tempore summae famis minimam gallinam vel anserem, aut ad summum, 
vitulum uni eorum rapuero. vel (quod omnium detestabilissimum videri debet) 
cadaver mortui equi excoriare temptavero, tanto in me surgunt canum exercitu, 
tantoque clamore et armorum apparatu in me conficiendum excarnificandumque 
concurrunt praecipites, ut nemo umquam atrocius in suos hostes grassari debeat, 
aut fecisse inveniatur. Sed O rustici quae est vestra caecitas, quousque ita 
delirabitis, qui mihi quod iura tam humana quam naturalia concedunt tam diu 
negatis, dum ut possim subvenire necessitati corporis alicui ex vestris 
interdum, et id quidem raro, sum molestus, rapiens vel ovem vel bovem pro 
sedanda fame. sed nec furor, nec vi rapio argentum vel aurum, nec ferrum, 
siliginem, avenam vel triticum, nec quicquam earum rerum omnium, quae pretiose 
habentur apud mortales, sed non nisi esculenta, vinum etiam spernens quantum vis 
pretiosum. tantum oves, boves et universa pecora curans. atque ram singularis 
in rusticos vel benignitatis vel clementiae, ut nisi tempore hiemis vel summae 
famis raro alicui ex rusticis aliquid quasi decimas mihi iure naturae a deo 
datae debitas diripiam 
<pb id="s038" n="V7a" TEIform="pb"/>
contentus praeda me silvestrium ditari. Sed audi quantam huic in me invidiae 
stultitiam adiungant, ut possit deus non iniuria meus ultor existimari. desides 
item sacerdotes, pinguesque monachos, summos eorum et capitales inimicos 
genibus flexis adorant, summaque veneratione observant qui de eorum labore, 
sanguine et medulla vivumt. O poenam condignam. O rusticorum meritam 
infelicitatem, me innocentem, et eorum exercitatorem odio prosequuntur, illos 
autem venerantur, qui ab eis auferunt non solum frumentum, vinum, equos, 
tauros, argentum et aurum, verum etiam uxores, filias pudicissimas, et vitam 
denique ipsam saepe depraedantur, quorum vita omnis et luxuries inaudita tantum 
in sudore et sanguine rusticorum nutritur. O divinam vindictam qui tot estis, 
tamquam paucos intra viscera, et in sinu vestrarum filiarum alitis, me vero 
nihil tale cogitantem persequimini tantopere. Unde ego nisi Caesar pacem vobis 
erga me mandaverit, perpetuum vobis bellum indico. quod et posteris vestris 
nepotes mei facere debebunt.</p> 
</div2>
<div2 id="BeOS.3.01.83" n="83" type="story" org="uniform" sample="complete" TEIform="div2" part="N">
<head>De meretrice.</head> 
<p TEIform="p">Audivi olim duas mulierculas inter se dissidentes, ubi una ad alteram dixit. Tu 
es meretrix. Respondit altera. Verum est. sed tu gauderes esse meae conditionis, 
sed tam deformis es, ut a nullo rogeris.</p> 
</div2>
<div2 id="BeOS.3.01.84" n="84" type="story" org="uniform" sample="complete" TEIform="div2" part="N">
<head>De sacerdote contionante.</head> 
<p TEIform="p">Contionaturus quidam sacerdos suis rusticis, incepit. Salutat vos Lucas medicus, 
ut sacrae litterae habent, sed post ita obstupuit, ut ne unum quidem enuntiare 
potuerit verbum ulterius. Cui ex senioribus unus assurgens dixit. habeat 
gratias, atque si quando ad eum redibis, dicito et illi nostro omnium nomine 
plurimam salutem.</p> 
</div2>
<div2 id="BeOS.3.01.85" n="85" type="story" org="uniform" sample="complete" TEIform="div2" part="N">
<head>De principum praerogativa.</head> 
<p TEIform="p">Principes dum sunt ebrii dicuntur a familiaribus laeti. 
<pb id="s039" n="V7b" TEIform="pb"/>
dum sunt nigri dicuntur fusci. dum stulti dicuntur probi, simplices et 
innocentes.</p> 
</div2>
<div2 id="BeOS.3.01.86" n="86" type="story" org="uniform" sample="complete" TEIform="div2" part="N">
<head>De contionatore Maguntiae.</head> 
<p TEIform="p">Quidam dicitur fuisse contionator Maguntiae, qui saepe et acriter invehebatur in 
illos qui plura beneficia ecclesiastica haberent. hoc canonici beneficiosi (ut 
ita loquar) aegre ferentes contulerunt ei pingue beneficium ad id quod ante 
possidebat, ut eius compescerent intempestivam loquacitatem, quod ipse 
accepit, atque id quod ante dixerat revocavit, dicens se ante non bene in ea 
materia fuisse instructum, neque eam dulcedinem ante degustasse.</p> 
</div2>
<div2 id="BeOS.3.01.87" n="87" type="story" org="uniform" sample="complete" TEIform="div2" part="N">
<head>Cur itinerantibus monachis pluat.</head> 
<p TEIform="p">Est proverbium apud nostros quando monachi peregre proficiscantur, quod sint 
pluviae. Huius rei nuper quidam philosophus Tubingae causam ridicule asserebat 
hanc. quia inquit rasi multos habent ex vino immodice hausto vapores in capite, 
qui facile ex calore a calvitie extrahuntur, unde postea pluviae generantur.</p> 
</div2>
<div2 id="BeOS.3.01.88" n="88" type="story" org="uniform" sample="complete" TEIform="div2" part="N">
<head>De viatore ebrio.</head> 
<p TEIform="p">Vinum acinaticium apud nos Suevos eo nomine appellatur quo niger equus, quo cum 
quidam viator ut vinosus ita facetus imprimis plus iusto se onerasset, ita ut 
ferre non posset, noctu id ex fenestra cubiculi ubi dormiebat, evomuit. 
postridie venit ad sacerdotem, apud quem divertebat, dicens. O bone pater quam 
acrem et vehementem habes equum nigellum. nam hesterna nocte quodam furore 
percitus e fenestra cubiculi precipitem se dedit.</p> 
</div2>
<div2 id="BeOS.3.01.89" n="89" type="story" org="uniform" sample="complete" TEIform="div2" part="N">
<head>De sacerdote.</head> 
<p TEIform="p">Quidam sacerdos interim dum corpus Christi elevaret, vidit rusticum in horto 
suo arborem ascendentem, atque poma decerpere statuentem. ad quem dixit. Ascen- 
de in nomine diaboli, quod astantes mirabantur, qui non 
<pb id="s040" n="V8a" TEIform="pb"/>
videntes rusticum ascendentem, putabant sacerdotem in Christum elevatum haec 
dixisse.</p> 
</div2>
<div2 id="BeOS.3.01.90" n="90" type="story" org="uniform" sample="complete" TEIform="div2" part="N">
<head>De Maximiliano Caesare, quodam infamato et Iudaeis.</head> 
<p TEIform="p">Querebatur ex scribis Caesaris Maximiliani unus se infamari famoso carmine, 
vernaculisque cantionibus, atque ut id edicto vetaret, rogavit Caesarem. Non 
facile id faciemus, inquit Caesar, ne et ipsi in nos partem carminis 
transferrent. patere aequo animo quod et nos aliquando sumus perpessi. hae 
cantiones ut cito fiunt, ita cito dispereunt. nec tam diu durant ut aliquando 
conquestus est apud nos Iudaeus quidam, ut carmen hoc, Christus surrexit. quod 
nunc plus quam M. D. Annos celebratur, Dixit enim Iudaeus. Qui fit? aut quo 
sidere infelicissimo nobis ut omnes cantiones per annum evanescant, et hoc 
quod dixi duret. Qui fit insuper? ut homicidia omnia apud vos post 
annum expiantur atque reconcilientur, et homicidium nostrum quod in Christum 
commisimus tot annos maneat inexpiabile, nulloque nostro incommodo atque mise- 
ria vel temporum spatio mitigabile.</p> 
</div2>
<div2 id="BeOS.3.01.91" n="91" type="story" org="uniform" sample="complete" TEIform="div2" part="N">
<head>De rustico.</head> 
<p TEIform="p">Rusticus alpestris apud Helvecios cum aegrotaret, misit ad proximum pagum pro 
sacerdote, qui eum communione sacra provideret, atque cum sacerdos venisset, 
convaluit paulum rusticus, dixitque ad sacerdotem. Vade domum nunc, sinasque 
deum in clavo isto (quem demonstrabat) pendere usque in crastinum. Cui sacerdos. 
An corpus Christi tam negligenter et irreverenter hic custodiam? Ad hoc rusticus 
O bone domine si etiam valeret. x. aureos sine cura tua custodiam.</p> 
</div2>
<div2 id="BeOS.3.01.92" n="92" type="story" org="uniform" sample="complete" TEIform="div2" part="N">
<head>Proverbium apud Germanos.</head> 
<p TEIform="p">Si vis esse laetus per unum diem, intra balneum. post enim largius bibunt 
homines, unde laeticia nascitur. Si per hebdomadam, minue sanguinem. Si per 
mensem, 
<pb id="s041" n="V8b" TEIform="pb"/>
interfice porcam, ubi farciminibus et carnibus suillis homines lautius 
epulantur. Si vero per annum, ducas uxorem. multorum vero opinione, paenitere 
emitur citius quam per annum ab his qui ducunt uxores.</p> 
</div2>
<div2 id="BeOS.3.01.93" n="93" type="story" org="uniform" sample="complete" TEIform="div2" part="N">
<head>Aliud.</head> 
<p TEIform="p">Haec familia omnium inutilissima atque tristissima praedicatur. Gallinae sine ovis. 
Porca sine suculis. Vacca sine lacte. Filia quae noctu extra domum divagatur. 
Filius lusor Uxor furtim bona viri absumens. Et famula praegnans.</p> 
</div2>
<div2 id="BeOS.3.01.94" n="94" type="story" org="uniform" sample="complete" TEIform="div2" part="N">
<head>Aliud.</head> 
<p TEIform="p">Haec raro contingere, atque fere contra naturae cursum esse traduntur ab 
otiosis. Puella adolescens sine amore. Nundine sine furibus. Antiquus Iudaeus 
sine divitiis. Antiquum horreum sine muribus. Antiqua vestis 
pellicea sine pediculis. Antiquus caper sine barba. Antiqua monialis sine re- 
ligione.</p> 
</div2>
<div2 id="BeOS.3.01.95" n="95" type="story" org="uniform" sample="complete" TEIform="div2" part="N">
<head>De puella impudica.</head> 
<p TEIform="p">Erat puella in patria mea non usquequaque illaesae famae. Illa suem a patre in 
foro Echingensi emptum, domum ducebat et cum forte per silvam haberet adolescentem 
comitem, qui eam de stupro appellaret, negavit illa primum, sperans illum 
instantius petiturum. sed tamen in fine nemoris cum videret illum omnino a 
petitione destitisse, dixit. sed O bonae amasie ut recordar praeteritorum 
verborum, si tuae voluntati condescenderem, quo quaeso interim ligaremus suem. 
quod postea multis annis mansit apud populares meos in proverbio.</p> 
</div2>
<div2 id="BeOS.3.01.96" n="96" type="story" org="uniform" sample="complete" TEIform="div2" part="N">
<head>De alia puella.</head> 
<p TEIform="p">Erat alia multo minoris aetatis, quae confessa est sacerdoti, se cum masculis 
super feno fuisse. Ad quod sacerdos. Quid ibi fecisti? Respondit 
puella cum quadam irrisione. Puh. nescis domine quid faciant adolescentes in 
feno puellis.</p> 
</div2>
<div2 id="BeOS.3.01.97" n="97" type="story" org="uniform" sample="complete" TEIform="div2" part="N">
<head>De mendicis.</head> 
<p TEIform="p">Scripsi in triumpho meo venereo contra mendicos, 
<pb id="s042" n="X1a" TEIform="pb"/>
soleoque aliquando illudere illis, qui homines improbi, nulliusque bonae frugis, 
sed solo otio dediti, mirificis artibus simplices homines et rusticos imperitos 
dispoliant. Et id facio (testis est scrutator cordium deus) non ex quadam im- 
pietate. (quippe qui sum quodam singulari beneficio naturae mirum in modum ad 
misericordiam propensius, et ultra facultates vere pauperum et afflictorum 
misereor) sed rerum idignitate motus, quod videam eos per omnem iniquitatem et 
perversitatem hominum simplicium abuti liberalitate et commiseratione. Illi 
inquam impostores mendici cum tam clamose et suppliciter, atque quasi quibusdam 
obtestationibus nomine dei et beatae virginis, vel Valentini, Antonii, aut 
aliorum sanctorum extorqueant eleemosynam ab hominibus. Cogito quanta est bonitas 
et aequanimitas dei et sanctorum, quia illi mendici per eos vivant, quos numquam 
venerantur. Ego enim eos ante sacras aedes, sed intus sub divinis officiis vix 
unum aut alterum vidi in decennio. Illos autem cum audio in plateis tam argute 
compositeque canere et boare vel quaculari (ut illo verbo utar) soleo dicere ad 
convictores meos. Ille me multo est laetior, nec me movebit. Nam 
ut Horatius dicit. Si vis me flere, dolendum est primum ipsi tibi. Si autem sunt 
nimium eloquentes, et diserte quaculantur, soleo dicere eum esse nimis peritum 
in sua professione artificem, unde meo auxilio non habeat opus. Est autem 
quaculor, -aris. verbum novum et barbarum, sed non inepte a nobis contra inepte 
loquentes excogitatum, a sono vel corvorum vel ranarum, quod tales tam 
intempestive et inepte garrientes non loquantur, sed balbutiant et instar 
corvorum vocem eructent.</p> 
</div2>
<div2 id="BeOS.3.01.98" n="98" type="story" org="uniform" sample="complete" TEIform="div2" part="N">
<head>Fabula domini Georgii abbatis Zvuifuldensis.</head> 
<p TEIform="p">Quidam erat monachus, qui semper demisso in terram vultu incedebat. postquam 
autem abbas esset factus, erecto corpore ibat. et interrogatus cur more solito non 
incederet? 
<pb id="s043" n="X1b" TEIform="pb"/>
Respondit, se prius terram intuendo monasterii claves quaesisse, nunc illis 
inventis, non esse opus ulterius inquisitione.</p> 
</div2>
<div2 id="BeOS.3.01.99" n="99" type="story" org="uniform" sample="complete" TEIform="div2" part="N">
<head>De quodam abbate.</head> 
<p TEIform="p">Novi abbatem, qui cum a quodam nobili in consessu primorum Suevicae 
confedoerationis de adulteriis et multis fornicationibus esset criminatus. 
Respondit. Nonne deberem asinas futuere, Ad quod nobilis. Etiam si fecisses, 
genus tuum accessisses. alludens ad eius imperitiam.</p> 
</div2>
<div2 id="BeOS.3.01.100" n="100" type="story" org="uniform" sample="complete" TEIform="div2" part="N">
<head>De quodam fratre minorum.</head> 
<p TEIform="p">Erat nobiscum in convivio Tubingae quidam ex ordine minorum de non observantia 
(ut dicunt) Is hilarior factus hilari Baccho incitatore, dixit se Veronae cum 
exercitu Caesaris Maximiliani militare consuevisse, atque hunc repetere velle. 
Ille cum interdum parum caste loqueretur de rebus et militia Veneris, dixi. 
Putabam vos castitatem habere in votis. Ad quod ille. verum est. tria vovi, sed 
ita. Paupertatem in balneo. Oboedientiam in mensa. et castitatem in altari. Et 
conversus ad me dixit. Et apud vos qui docti haberi vultis omni monstro 
monstrosiora inveniuntur. Theologus, vel ebrius, vel libidinosus, vel avarus. 
iurisperitus, iniquus et iniustus. Atque medicus valetudinarius, et qui se ipsum 
curvare (ut ipse dixit pro curare) non potest. quia eorum professioni vita omnino 
non quadraret.</p>
</div2>
<div2 id="BeOS.3.01.101" n="101" type="story" org="uniform" sample="complete" TEIform="div2" part="N">
<head>De Bohemorum irreligione.</head> 
<p TEIform="p">Bohemi in eo sunt errore ut non confessi laici quotidie sacram communionem 
accedant. Rustica autem anserem in quodam oppidum vendendum sub brachio portans, 
primum est templum ingressa, atque cum ibi tunc sacra fierent, accessit et ipsa 
cum ansere altare, perceptura a sacerdote hostiam, quam anser illi incaute 
praeripuit, atque devoravit. quod illa flendo sacerdoti conqueritur. Cui 
sacerdos. Noli inquit flere, dabo tibi aliam, vel alium deum, ut cum eis 
loquar.</p> 
</div2>
<pb id="s044" n="X2a" TEIform="pb"/>
<div2 id="BeOS.3.01.102" n="102" type="story" org="uniform" sample="complete" TEIform="div2" part="N">
<head>De Laurentio Valla et fratre minorum.</head> 
<p TEIform="p">Laurentius Valla homo impense doctus, atque linguae latinae instaurator, cum semel 
in templo minorum Neapolis deambularet, vidit sanctum Franciscum inter 
quattuor doctores pictum, atque convocato aliquo ex fratribus. Quo inquit pacto 
ordinis vestri princeps et auctor, scilicet Franciscus inter quattuor doctores 
ponitur, cum tamen laicus et sine litteris fuisse praedicetur. Cui indignabundus 
fratur. Immo et maximus doctorum est. Huic Laurentius. Et quo modo maximus? cum 
semper habitus sit inter minores. Hanc ego historiam saepe audivi narrare Ioannem 
Nauclerum Tubingensis. collegii, gymnasii et demum totius urbis decus et 
ornamentum, omnisque honestatis et probitatis normam. 
Quibus animalibus hominum aetas comparetur?</p> 
<lg met="hexa" org="uniform" sample="complete" TEIform="lg" part="N">
<l TEIform="l" part="N">Sic aetas hominis animalibus aequiparatur. </l>
<l TEIform="l" part="N">Haedulus in decimum, vitulo vigesimus aequat </l>
<l TEIform="l" part="N">Ter decimus Iunicem, reddit quater ipse leonem </l>
<l TEIform="l" part="N">Astutam vulpem fert quinquagesimus annus </l>
<l TEIform="l" part="N">Sexaginta canem simulant, supperadde decem, mox </l>
<l TEIform="l" part="N">Est lupus. at felem bruma octogesima reddit. </l>
<l TEIform="l" part="N">Aequat asello hominem post nonagesimus annus. </l>
<l TEIform="l" part="N">Anser abibit iners demum centesimo in anno.</l>
</lg> 
</div2>
<div2 id="BeOS.3.01.103" n="103" type="story" org="uniform" sample="complete" TEIform="div2" part="N">
<head>In currucam</head> 
<lg met="dist" org="uniform" sample="complete" TEIform="lg" part="N">
<l TEIform="l" part="N">Vir bonus es, sed vix talis reperitur in orbe. </l>
<l rend="indent" TEIform="l" part="N">Coniunx communis, cetera solus habes.</l>
</lg> 
</div2>
<div2 id="BeOS.3.01.104" n="104" type="story" org="uniform" sample="complete" TEIform="div2" part="N">
<head>Vita voluptuarii et sani.</head> 
<p TEIform="p">Ut vivas sanus, semel in anno minuas sanguinem. semel in mense intres balneum. 
semel in septimana amplectere Venerem. bis in die comede bibeque. Quietus et 
bene de nocte dormi.</p> 
</div2>
<div2 id="BeOS.3.01.105" n="105" type="story" org="uniform" sample="complete" TEIform="div2" part="N">
<head>De quodam fatuo,</head> 
<p TEIform="p">Morio quidam instabat apud dominum suum, ut more 
<pb id="s045" n="X2b" TEIform="pb"/>
Christi fidelium admitteretur ad sumptionem sacrae eucharistiae. et cum altare 
accederet, supposuit ei sacerdos particulam raphani loco sacramenti, quam morio 
degustans dixit. O dulcissime deus quam es amarus.</p>
</div2>
<div2 id="BeOS.3.01.106" n="106" type="story" org="uniform" sample="complete" TEIform="div2" part="N">
<head>De mendicis.</head> 
<p TEIform="p">Quidam (dum in confabulationibus mentio de mendicis esset facta, quam numerosam 
haberent prolem) dixit. non obscura est causa quia plures habeant liberos. nam 
tuto solent coire, exploratum habentes non se sed nos eorum pueros esse 
educaturos. Ipsi enim faciunt, nos autem cogimur educare nostra eleemosyna.</p> 
</div2>
<div2 id="BeOS.3.01.107" n="107" type="story" org="uniform" sample="complete" TEIform="div2" part="N">
<head>De insigni mendacio.</head> 
<p TEIform="p">Quidam gloriatus se lustrasse totam fere Europam, maximeque Italiam. Interrogatur 
de Venetorum urbe magnificisque aedificiis. Ad quod inquit. Non possum plura 
dicere de Venetiis. eam enim urbem non nisi semel sub crepusculo vespertino 
transivi equo. Quod cum alii impossibile dicerent, quod urbs mari circumdata, 
equorum ingressum et egressum non admitteret. Dixi ego fuisse hiemem eo tempore 
dum transisset, atque super glacie equitasse ad urbem.</p> 
</div2>
<div2 id="BeOS.3.01.108" n="108" type="story" org="uniform" sample="complete" TEIform="div2" part="N">
<head>De quodam studente anseres furato.</head> 
<p TEIform="p">Quidam scholasticus Tubingensis confessus a se furatos anseres, atque gallinas, 
cum sodalibus suis devorasse. Increpatur a sacerdote, qui ei donec restitueret 
furtum, absolutionem omnino denegat. quoniam non dimittatur peccatum nisi 
restituatur ablatum. Ad hoc scholasticus. O optime pater inquit. Ego in duplo 
restitui. ita enim illis me saturavi ut vix mediam horam retinerem, sed revomerem 
simul, atque cepae piraque quibus conditi erant. O utinam inquit sacerdos 
pulmonem et iecur pariter evomuisses ut quadruplo reddidisses, atque 
indignabundus illum reliquit.</p> 
</div2>
<div2 id="BeOS.3.01.109" n="109" type="story" org="uniform" sample="complete" TEIform="div2" part="N">
<head>Qui sint praecipui et maximi sancti.</head> 
<pb id="s046" n="X3a" TEIform="pb"/>
<p TEIform="p">Cum nuper Tubingae cuius templi sanctioris tutelares sancti (quos patronos 
vocant) sunt divus Georgius, atque Martinus, mentio facta esset de sanctorum 
meritis et sanctimoniae praestantia. cum alii Ioannem baptistam, alii divum 
Petrum apostolorum principem ceteris praestare contenderent. Quae dementia vos 
agitat quidam inquit? Qui enim alii sanctiores, meritisque, et honore priores 
Tubingensibus patronis Georgio et Martino? Nam cum alii sancti pannosi, 
contemptique, pedibus incedant, hii egregiis caballis equitent, et sumptuosis 
vestibus induantur.</p> 
</div2>
<div2 id="BeOS.3.01.110" n="110" type="story" org="uniform" sample="complete" TEIform="div2" part="N">
<head>Facetia Pauli Vuiest traducta a Brassicano.</head> 
<p TEIform="p">Si cui incognitus sit Paulus Vuiest Suevus ioculator egregius, hac saltem 
facetia eundem plane quotusquisque lector agnoscat. Conveniebant quodam 
vespere tres socii gratia ludi, qui tunc in principatu Vuirtenbergensi. vetitus 
fuerat, apud Tabernarium vallis Ramasianae admodum curiosum. cum quo 
pepigerant, fores clauderet, et obducto vecte intromitteret neminem, ne in medio 
ludo deprehensi, multam institutam solvere cogerentur. quibus Tabernarius 
ille quaestus et lucri avidus, facile annuit, et conditionem accepit. cumque hi 
aliquamdiu lusissent, venit Paulus ille Vuiest ex composito, fores pulsabat, 
mussitabant intus ludentes quorum techna aderat, simulabant fortasse aliquem 
adesse, cui ludus illorum suspectus esset, ob id Tabernario mandabant ne cuiquam 
aperiret. Quo autem taciturniores se gerebant intra aedes, tanto ille foris 
ianuam tumultuosius, sonoriusque pedibus et manibus pulsabat Tandem sociorum 
unus. vade inquit hospes, et quid rerum novarum tamen calleat, explorato, dum 
foribus admodum insultet. Hospes cui rerum novarum experiundarum libido 
incesserat quaesitum ibat, cui ut respondebat Paulus, Ova se parere nosse, otius 
rem ad socios, quos hospitabatur, 
<pb id="s047" n="X3b" TEIform="pb"/>
perfert, plurimumque rogat eum hominem intromitti sinerent causa hanc rem factu 
mirificentissimam videndi, et experiundi. Hi ut res ex composito gerebatur, 
aliquantisper cunctabantur, difficillimosque se simulabant, quasi istius hominis 
adventum gravarentur plurimum. Victi tandem assiduis Tabernarii suppliciis, et 
precibus sinebant pulsantem (ne tamen ipsorum ludus proderetur) intromitti. Hospes 
(ut erat rerum novarum avidissimus gestiit, exsiluit, cucurrit, repagulum foribus 
detorsit, aperuit, hominem hunc personatum humaniter excepit, hypocausto, quod 
stubam appellant barbari induxit, ac pone fornacem in tenebras more glocitantis 
gallinae collocavit, hortabaturque eundem artis suae, quam iactaverat, periculum 
faceret, adeo morae impatiens exstiterat hospes. Iussa subit Paulus ille, qui 
duo ova ad vivam cutem pectoris sui tam diu foverat ac gestaverat, ut 
percaluissent. Cumque aliquamdiu consedisset Paulus, hospitem vocavit, ut ovum 
supposita manu blande exciperet. Accurrit hospes, ovum excipit, ostentat id lu- 
soribus, iura per deos immortales adhuc incalescere. Hortatur Paulum secundo 
ovum pariat. Ad ille subdole renitebatur, bonam inquit et minime vulgarem 
gallinam esse oportet, quae uno die bina ova parire soleat. Non tamen destitit 
hospes a precando. Morem gessit Paulus hospiti, statimque hospitem accersivit, 
ovum secundo partu exciperet. affuit hospes, ovum sumpserat in manus quod aeque, 
ac primum calescebat, in medium profert, ac rei magnitudinem miris laudibus 
extollit. Rogavit tandem Paulum per omnes deos ut Tertio ovum pariat, pollicens 
amplius se nil ab eodem exacturum, Responderat Paulus sibi id factu difficillimum 
fore. Timeo enim inquit ipsa ovorum seminaria interne dissolvi, et penitus 
deperire, unde non immodicam iacturam sumerem, inde enim mihi victus 
subduceretur. Quanto plus Paulus rem pernegaverat, tanto obnixius hospes eundem 
<pb id="s048" n="X3a" TEIform="pb"/>
precabatur. Tandem Paulus rem illam se tertio tentaturum ait, quocumque res 
caderet. Ubi vero tempus faciendi oleti, et alvum solvendi adesset, Hospes 
(inquit) otiissime adsis, vitellum excipias, quoniam ovum illud postremum testa 
caret. adsis, ne in pulveres recidat, ac nullius usui eveniat cura. Accurrebat 
hospes plus aequo credulus, nedum curiosus, ambas manus supponit. At is non ovum 
sed solutae alvi purgamenta in manus hospitis profusissime cacavit. exclamando. 
Eheu ad meam maximam iacturam redegisti me, ovum amplius nullum parire dabitur, 
id est quod initio verebar. Comperta vero fraude hospes Paulum, nisi pone 
collusores desiluisset, personamque detraxisset, districto gladio adortus 
fuisset. Digna Historia curioso. Unde sibi exemplum sumant quicumque rerum 
novitate nimia permoventur.</p> 
</div2>
<div2 id="BeOS.3.01.111" n="111" type="story" org="uniform" sample="complete" TEIform="div2" part="N">
<head>Facetia de rustico quem non decebant pulmentaria.</head> 
<p TEIform="p">Rusticus quidam servum habebat, cui cum mane ante opus diurnum (ut hiberno 
tempore fieri solet) pulmentarium appositum esset, et ille segnius ederet, quasi 
idem fastidiret. Rusticus his verbis eundem compellavit. O si Bentzo hoc 
pulmentarium mihi aeque ac tibi congrueret quam avidis buccis et faucibus id 
exederem. Putans id se amplius non decere, cum vix ante triduum in numerum eius 
pagi iudicum ascitus fuisset, quasi non nisi ieiunus de agrorum limitibus in 
paganorum conventiculis disputare posset, aut qui saltem pulte crassa inebriari 
se putabat.</p> 
</div2>
<div2 id="BeOS.3.01.112" n="112" type="story" org="uniform" sample="complete" TEIform="div2" part="N">
<head>Sequuntur mendacia Explosissima Fabri Cantharopolitani.</head> 
<p TEIform="p">Cum semel Faber Cantharopolitanus cum Nobilitari suo cui tunc famulabatur 
circa flumen quodam equitarent. Vidit Nobilitaris nassam pistatoriam inter 
crustas glaciei superne fluitare. Utinam inquit nos eam nassam quae 
<pb id="s049" n="X3b" TEIform="pb"/>
piscibus plena est, haberemus, cui Faber id factu facile esse respondit, atque 
laxatis frenis in flumen arripiendae nassae gratia prosiliit. quem piscis ingenti 
enormitate cum equo hiantibus faucibus excepit, ac repente reglutivit. Cumque 
piscator quidam non longo post piscem hunc casu cepisset, ac in mensam 
Lanioniam venum exposuisset, asciolaque eundem exenterasset, exiluit Faber equo 
insidiens salvus, reique novitatem nobilitati recensuit, in qua re sane non est 
parce mentitus.</p>
</div2>
<div2 id="BeOS.3.01.113" n="113" type="story" org="uniform" sample="complete" TEIform="div2" part="N">
<head>Aliud de Apro.</head> 
<p TEIform="p">Pertranseunti Fabro quadam tempestate nemus, aper mirae magnitudinis, ac 
dentibus longitudine unius cubiti prominentibus venit obvius, quem cum tunc 
incursantem pone quercum veterem effugeret. Truculentus aper fabri cupidus dente 
suo quercum annosam adeo penetravit, ut ab altera parte quercus dentis acumen 
emicuit. Quod cum faber vidisset, ut rebus suis ac saluti consuleret, subito 
illi in mentem venit, ut districti pugionis capulo dentis aciem, ut solent fabri 
dum arcularum clavos incurvant, reflecteret et retunderet, ne cum dentem hinc 
avelleret, iacturam sumeret, quo solo sibi salutem quaesivit.</p>
</div2>
<div2 id="BeOS.3.01.114" n="114" type="story" org="uniform" sample="complete" TEIform="div2" part="N">
<head>Aliud de Lupo.</head> 
<p TEIform="p">Faber ille cum per silvam itasset, et lupus illi occurrisset hianti rictu ac si 
eundem vivum deglutire voluisset, ut se redimere posset cum impetu manu dextra 
per rictum lupi penetravit, caudamque arripuit, ac eundem (ut Calceolarius 
calceum) invertit.</p> 
</div2>
<div2 id="BeOS.3.01.115" n="115" type="story" org="uniform" sample="complete" TEIform="div2" part="N">
<head>De sacerdote Aucupiario.</head> 
<p TEIform="p">Sacerdos quidam in agros profectus aucupii faciendi gratia, cum videret ardeam 
sublime volitantem, sivit avolare falconem vulgo dictum, quem manibus gestabat, 
<pb id="s050" n="Y1a" TEIform="pb"/>
cumque falco arrepta ardea ex aere praecipitaretur, Aper, qui tunc aderat, 
falconem cum ardea patulis faucibus simul devoravit, hoc ubi vidisset sacerdos, 
accurrit, et aprum venabulo transfixit. Cum vero hunc domi suae mactare vellet, 
et apri terga cultro lanionio superne dissecuisset, falco ardeam adhuc rostro 
gestans evolavit salvus. Ecce quam belle mutuis mendaciorum illecebris, sacerdos 
ille, et faber fabulatores egregii decertant.</p> 
</div2>
<div2 id="BeOS.3.01.116" n="116" type="story" org="uniform" sample="complete" TEIform="div2" part="N">
<head>De eodem.</head> 
<p TEIform="p">Idem sacerdos cum die quodam a rusticis circumsedentibus in balneis 
interrogaretur. Anne sibi compertum esset, quonam abirent, vel unde redirent 
Ciconiae? Has nugas subtilissime commentus, Arrigite (inquit) aures rem 
memorandam vobis recensebo. Cum olim pater meus scholas triviales petendi 
gratia me ad externas gentes ablegasset, ad remotissimam insulani casu veni, qui 
cum ibidem litteras discendo balneas semel intrassem, insulam qui mihi 
assederant, humanissime salutaverant, quos cum interrogassem, Unde me exterum 
et alienum agnovissent. Respondit illorum unus. A parentibus vestris bone domine 
Ioannes, qui tam de me quam gentilibus meis bene meriti sunt, optime vos 
agnovimus. Cumque hortarer illum, quonam modo? a parentibus meis beneficia 
accepisset? Rem ex ordine depromit. Verno mihi tempore (inquit) dum insula 
nostra frigoribus riget, transfiguramur in Ciconias, et in partes Europae tunc 
calescere incipientes avolamus. Unde ego in culmine aedium parentum vestrorum 
ante annos triginta nidulum surculis et virgultis effinxi. quibus id temporis 
tererem, donec brumalis nostrae insulae rigor desaeviret. Adventum meum 
parentibus vestris admodum gratum fuisse semper intellexi, qui numquam 
passi sunt nidum nostrum minimo provocari. Ubi vero regio 
<pb id="s051" n="Y1b" TEIform="pb"/>
vestra faciem brumae induit, discedimus, et in nostram insulam tunc calidissimam 
reversi Aves exuti in formam pristinam demutamur. Quibus nugis rusticanam 
plebem adeo persuasit, ut quisque horum Ciconias posthac maiore honore se 
culturum serio testaretur.</p> 
</div2>
<div2 id="BeOS.3.01.117" n="117" type="story" org="uniform" sample="complete" TEIform="div2" part="N">
<head>Facetia de simplicitate sponsae.</head> 
<p TEIform="p">Rusticus olim gnatam suam rustico desponderat, cumque ille prima nocte uxori 
caestum diffibulare vellet, cuius gratia mortales matrimonium ineunt, e lecto se 
corripiens surgere voluit, hunc ubi sponsa rogasset, quonam abiturus esset? 
clavam se allaturum respondit, qua sanctae et numquam attritae suae rimulae 
cuneum facilius intrudere posset, at illa sponsum lacertis complexa ob nimiam 
simplicitatem, crimen inconsulte fassa detinuit. Siste (inquit) pedem. Clava 
tibi nequaquam opus est. Servus enim patris mei ante triennium ad eam rem clava 
non indiguit. Haec Brassicanus.</p> 
</div2>
<div2 id="BeOS.3.01.118" n="118" type="story" org="uniform" sample="complete" TEIform="div2" part="N">
<head>De rustica praefecti uxore.</head> 
<p TEIform="p">Quidam rusticorum praefectus cum esset creatus, novam melotam, seu pelliceam 
vestem uxori comparavit. Illa die dominico, tam novae vestis quam magistratus 
mariti honore superba, cum templum esset ingressa, pellibus inversis, capi- 
teque elato et superbo, surrexerunt omnes homines, ob evangelii quod tunc lege- 
batur reverentiam, quod illa in suum honorem interpretabatur, quare pristinae 
sortis recordata, dixit Sitzet still. ich denck vuoll das ich ouch arm vuar. id 
est. Sedete, memini enim? et me fuisse olim pauperem.</p> 
</div2>
<div2 id="BeOS.3.01.119" n="119" type="story" org="uniform" sample="complete" TEIform="div2" part="N">
<head>De quodam crimina non carmina faciente.</head> 
<p TEIform="p">Egolffus de Riethaim toga et militia clarissimus, eques auratus cum in pago 
Vualensi, ubi habitabat, pulcherrimum et magnis impensis templum construxisset, 
opera et industria cuiusdam sollertissimi artificis Burchardi Augustensis, 
supervenit quidam Poeta, suo iudicio non ineptus, 
<pb id="s052" n="Y2a" TEIform="pb"/>
qui infra scriptos versiculos in laudem equitis et artificis, maximo 
calore Apollinis afflatus cecinit, Virgilium ipsamque antiquitatem provocantes.</p> 
<lg met="fancy" org="uniform" sample="complete" TEIform="lg" part="N">
<l TEIform="l" part="N">Construxit templum miles inclitus illud Egolffus </l>
<l TEIform="l" part="N">Von Riethaim senis centumque quindecim. </l>
<l TEIform="l" part="N">Hoc quicumque vides, artes huius conspice viri </l>
<l TEIform="l" part="N">Artificis Burckardi, petiere orare deum.</l>
</lg> 
</div2>
<div2 id="BeOS.3.01.120" n="120" type="story" org="uniform" sample="complete" TEIform="div2" part="N">
<head>De rustico confitente, et de aliis rusticis.</head> 
<p TEIform="p">Quidam rusticus cum nimis incomposite et inepte, peccata sua sacerdoti 
enumeraret, correptus ab illo de negligentia et inscitia tam salutaris 
confessionis. Respondit, se huic rei non magnam operam impendisse, ob eam maxime 
causam, quia ea arte (putans confessionem) nec possit, nec velit vivere et se 
nutrire. Alius rusticus exiens sacram aedem obvium habuit alium quendam 
rusticum, a quo quaesitus an corpus Christi esset elevatum, ut dicitur. Nescio 
inquit. tam levium enim et parvarum rerum nulla me cura tangit. Alius mihi notus 
in cena domini eucharistiam sumpturus, cum casu vidisset tibicinem, qui 
stultificis et bacchanalibus diebus ad choreas cecinisset, ad hunc in accessu ad 
altare tacite dixit. O Conrade quam dissolutam et lascivam vitam post pasca 
instituemus, suam religionem declarans.</p>
</div2>
<div2 id="BeOS.3.01.121" n="121" type="story" org="uniform" sample="complete" TEIform="div2" part="N">
<head>De quodam Hechingensi.</head> 
<p TEIform="p">Quidam Hechingensis cum quibusdam regulis ad terram sanctam peregrinatur. Et cum 
Rhodi appulissent, fratresque ordinis omnium regionum Christianarum alumni, rei 
novitate et advenarum videndorum, ut fit, gratia advolarent, prosiliit ille in 
medium, atque inquit. Non est uspiam inter vos bonus aliquis socius ex Hechinga. 
factum satis ridendum. Sed nunc in Marpach oppidulo dicuntur esse boni socii.</p> 
</div2>
<div2 id="BeOS.3.01.122" n="122" type="story" org="uniform" sample="complete" TEIform="div2" part="N">
<head>Nescio quo proverbio.
De Vuolfgango Australi mendico et scurra.</head> 
<pb id="s053" n="Y2b" TEIform="pb"/>
<p TEIform="p">Vuolfgangus Australis dum semel in aedibus cuiusdam rustici super duro scamno 
pernoctasset, et surgens mane pennam sive plumam anserinam in crinibus 
invenisset. Heu quam duriter inquit et pessime super unica penna hac nocte 
quievi, quomodo cum illis agitur qui saepissime super mille vel pluribus plumis 
requiescunt. Idem cum olim acerrime obiurgaretur a quodam nobili viro, quod tibi- 
alia ab eodem sibi donata vendidisset. Respondit. et quomodo ego servarem illa, 
cum tu tibi propria servare non potueris? Idem dictitabat se ubique esse 
aulicum. Vuan man sech in lieber im hoff vuan im haus. Hoc est. Nam libentius eum 
homines in vestibulo domus quam in domo viderent. Vestibulum autem et aula 
eiusdem vocis sunt, et unius nominis in lingua nostra vernacula Idem se longe di- 
tiorem suo patre esse affirmabat. Vuann sein vatter het vuoll funfftzig gulden 
verzinst, die het er all abgelost. hoc est. Nam pater suus nomine tributi et 
pensionis ex bonis suis quinquaginta aureos quotannis dederit, quos omnes ipse 
dissolverit, dum se decoxisse, bonaque paterna gula absumpsisse vellet testari. 
Idem cum rogaretur a quodam rustica ut vaccam eius aegrotantem sanaret, dedit 
ille chartulam rusticae, in qua characteres aliquos simulabat se pinxisse, 
illamque collo vaccae appendi iussit, sumptisque septem nummis aufugit. Mulier 
se delusam opinata, uti erat, vacca enim non convalescebat, chartulam sacerdoti 
alicui legendam praebuit, in qua scriptum erat. Ist du so gnist du. Ist du nit 
so gnist du nit. Siben pfennig ist mein gevuin, Blas mir in ars ich far do hin. 
hoc est. Si comedes convalesces, si non comedes non convalesces. Septem 
nummi est lucrum meum. Linge mihi culum ego discedo.</p>
</div2>
<div2 id="BeOS.3.01.123" n="123" type="story" org="uniform" sample="complete" TEIform="div2" part="N">
<head>De imperito sacerdote.</head> 
<p TEIform="p">Sacerdos quidam Augustensis cum multas fabulas resque 
<pb id="s054" n="Y3a" TEIform="pb"/>
inanes et superstitiosas, atque apocrypha pro veris plebi contionatus esset, 
interrogatur in quibus id libris doctoribusque legisset, Respondit se non 
legisse, verum a carissima matre iam mortua saepius audivisse, quae mulier 
honesta et veridica fuisset habitaque ab omnibus mortalibus.</p> 
</div2>
<div2 id="BeOS.3.01.124" n="124" type="story" org="uniform" sample="complete" TEIform="div2" part="N">
<head>De quodam versificatore graecissante.</head> 
<p TEIform="p">Olim fuit mihi sodalis non indoctus, ceterum ad carmen sine gratiis et venere, 
cuius dum nuper quosdam versiculos paucos legissemus, quorum initium cum 
tumidius antimacho diiudicaretur, finisque in ridiculum murem desineret, non 
sine Prisciani summa iniuria, dixit Henrichmannus meus. Hos versus nisi Sibylla 
legerit, alium neminem interpretari posse credo, sine manifestario soloecismo 
et barbarismo. Ad quod ego. Detis ei hanc veniam versuum. nunc enim 
animum adiecit ad elementa graeca, graecissatque strenue. Ibi alter admodum 
facetus, totusque in risum effusus dixit. Ist er von Graezinga? Ich mein im 
geschech vuie mir. vuan mir ist ietz das latin erleidet, ich vuill auch 
kriechesch lernen. Hoc est. Estne graezingensis. (Est enim Graecinga oppidulum 
non procula Tubinga septem forsan milibus passuum) verum illi ut 
mihi contigisse credo. Sordet enim, atque fastidio etiam est mihi nunc lingua 
latina, credo nos nunc graecissaturos.</p> 
</div2>
<div2 id="BeOS.3.01.125" n="125" type="story" org="uniform" sample="complete" TEIform="div2" part="N">
<head>De quibusdam iudicibus.</head> 
<p TEIform="p">Quidam mihi notus, semel cum litem perdidisset in iudicio, dixit ad iudices. Iam 
nunc saepius litigavi apud vos, et semper succubui. quod si tu praefecte esses 
pater meus, ceterique iudices omnes mei fratres, sperarem et me aliquando 
sententiam apud vos obtenturum. Tam magnos aculeos, atque incitamentum credidit 
habere favorem vel odium in utramque partem. Et ita profecto est, ut favor etiam 
in spectato viro totis viribus, velisque et remis, ut dicitur, etiam nobis non 
sentientibus eat in mitiorem, melioremque 
<pb id="s055" n="Y3b" TEIform="pb"/>
sententiam. E contrario odium nihil non asperum iudicet.</p> 
</div2>
<div2 id="BeOS.3.01.126" n="126" type="story" org="uniform" sample="complete" TEIform="div2" part="N">
<head>De Iudaeo baptisato.</head> 
<p TEIform="p">De duritia et pertinacia Iudaeorum, veterum temporum plura monumenta extant, 
nostris vero temporibus ab eorum maioribus raro degenerant, adeo ut hii qui 
aliquando abiurata gentili fide ad Christianam transierint, vix unus aut alter 
bene et perseveranter credant. Quod ideo dixi. Fuit unus in Dillinga oppidulo, 
qui suscepta fide cum cogeretur Christiano natali diutius in matutinis laudibus 
tempore gelidissimo stare, reversus domum dixit. Si unico puero tam sumus 
occupati, si beata virgo (quam inhonesto nomine appellavit) adhuc alium filium 
peperisset, totus mundus, atque noctes in eorum ministerio fuisset detentus, 
atque mancipatus. Sed ob dehonestationem sacratissimae virginis in aqua fuit 
submersus, atque suffocatus, iustam perfidiae mercedem consecutus.</p> 
</div2>
<div2 id="BeOS.3.01.127" n="127" type="story" org="uniform" sample="complete" TEIform="div2" part="N">
<head>De Conrado Pocherio morione.</head> 
<p TEIform="p">Palatinus Rheni morionem et fatuum secum habebat in deliciis, cognomento 
Pocherium. Ille adolescens priusquam stultitia eius esset hominibus explorata, 
pecoribus custodiendis erat praepositus. qui cum haberet secum comitem 
adolescentiorem, curvavit semel truncum arboris, huicque puerum appendit. Interim 
vero procurante id satana, ut existimandum est, turba in pecore facta est, ut 
Pocherio compositore opus esset. qui cum ad pecus abiens puerum in trunco 
appensum reliquisset, reversus, truncum invenit renisum sursumque ductum, puerum 
exanimasse. domum rediens noctu sine comite, dicit se illum suspendisse. Tandem 
vinculis addictus, nullam aliam causam attulit sui facti, nisi quia puer fuerit 
scabiosus. In proximo autem principum conuentu Augustae, ego ipse audivi quod 
diceret, bene cum eo actum, quod hodie cogeretur esse bubulcus, si viveret. 
tali vero miseria 
<pb id="s056" n="Y4a" TEIform="pb"/>
esse suspendio liberatum. Quod et nunc proverbium est in scabiosos, 
ut dicamus. Cave a Pocherio, alioqui te suspendet.</p> 
</div2>
<div2 id="BeOS.3.01.128" n="128" type="story" org="uniform" sample="complete" TEIform="div2" part="N">
<head>De eodem.</head> 
<p TEIform="p">Idem quorundam nobilium pascebat boves, et cum vidisset illos equis, quo 
elegantiores, instructioresque ad bellum haberentur caudas rescindere, ipse quam 
primum in campum venisset, omnibus vaccis et bobus idem fecit. et onustus caudis, 
domum noctu laetus repedavit, ob eamque rem obiurgatus, dixit se aeque ac 
dominos, eleganti et pulchro pecore gaudere.</p> 
</div2>
<div2 id="BeOS.3.01.129" n="129" type="story" org="uniform" sample="complete" TEIform="div2" part="N">
<head>De Petro Maier.</head> 
<p TEIform="p">Petrus Maier Ingstettensis. cum semel in Caupona casulae infra arcem Iustingensem, 
eius atque alterius manibus apprehensis dixissem. Ego vos in matrimonium 
coniungo, homo admodum simplex retraxit manum indignanter, meque obiurgans. Non 
est tutum, inquit, in tam seria re iocari, praesens enim~ esset multa episcopi, 
cuius avaritia inquirit minora delicta. Credebat enim divortio, et episcopi 
auctoritate opus esse.</p> 
</div2>
<div2 id="BeOS.3.01.130" n="130" type="story" org="uniform" sample="complete" TEIform="div2" part="N">
<head>De praedonibus.</head> 
<p TEIform="p">Praedari et latrocinari, nec apud maiores nostros infame, nec hodie apud quosdam 
nobiles flagitiosum visum, quam sit contra humani generis societatem atque 
amicitiam, contra ius naturale, divinum, civile, et gentium, prodidi in 
controversia scientae et ignorantiae. Itemque in re publica mea Bevuindana, 
quam nunc in manibus habeo. Illius vero praedationis cum nuper quidam 
nobilis esset reprehensus, respondit lepide. Bonum est esse praedones in terris, 
atque salutiferum. Nemini enim dubium est quin mercatores saepe plus fenore quam 
iustis contractibus, magnis opibus locupletentur, ita ut non facile beatorum 
sedibus dignarentur ab omnipotente nisi nos eorum usuras auferendo faceremus 
eorum delicta leviora, unde tandem possent ingredi regnum caelorum.</p> 
</div2>
<div2 id="BeOS.3.01.131" n="131" type="story" org="uniform" sample="complete" TEIform="div2" part="N">
<head>De incomposito rustico.</head> 
<pb id="s057" n="Y4b" TEIform="pb"/>
<p TEIform="p">Mulier quaedam nobilis, incompositum robustumque rusticum ad se admisit, 
nocturnis illius nuptiis satianda, rusticus vero cum plus somno quam Venere 
caperetur, non nisi prope diem evigilavit, quem mulier ad opus nocturnum 
perficiendum, quoniam dies appropinquaret, operariisque immunitatem praestaret ut ad- 
moneret, annulum in digitis cir cum agendo, dixit, articuli frigescunt, 
strictioresque sunt, credo diem prope adesse. ad hoc insulsus rusticus. Vera 
dicis o domina. nam et ego libenter vellem merdare, quod signum ipse 
habebat adventantis aurorae.</p> 
</div2>
<div2 id="BeOS.3.01.132" n="132" type="story" org="uniform" sample="complete" TEIform="div2" part="N">
<head>De monachis et nobilibus.</head> 
<p TEIform="p">Intercessi olim Ulmae pro quodam monacho apud suum praefectum, (quem ipsi vulgo 
praelatum vocitant) ut liceret ei concedere ad aliquod gymnasium, quo commodius 
litteris quibus impense delectabatur insudare posset. Respondit mihi ille 
praefectus, eum satis doctum esse. periculosam dictitans in monacho eruditionem, 
quae eum inflaret, rebellemque exinde efficeret. Ego hanc vocem detestandam 
existimans. Non ita sunt, dixi, monasteria instituta. non ea mens antiquorum 
patrum, qui non minus doctrina quam sanctitate claruerunt, ut in eorum 
bibliothecis veteribus, librisque ab eis editis videre licet. Sed cum nihil 
profecerim verbis meis, obticui, recordatus scribarum et pharisaeorum, qui cum 
satis divites essent in templo, sacrificiis et caerimoniis, dimissis bonorum mo- 
rum praeceptis, solum ad caerimonialia et avaritiam conversi, totam Iudaeam secum 
traxerunt ad interitum. Subibat item recordatio pulcherrimae disputationis inter 
nobilem quendam et monachum habitae, dum in convivio Tubingae essemus, Baccho 
auctore, in laetitiam plus aequo effusiores, ubi nobilis libere monacho obiecit, 
nunc eorum sanctitatem, eruditionem, frugalitatem, in meram superbiam, ava- 
ritiam, luxuriam fuisse commutata. ideoque non mireris patre bone, 
<pb id="s058" n="Y5a" TEIform="pb"/>
inquit, si saeculares, si principes, si nobiles odio habent religiosos. quia 
pro virtutibus in eorum cucullos irrepserint prava vitia, nec nunc ratio bene 
vivendi apud eos habeatur, sed habendi plurima. et cum olim monachi bene honeste- 
que vixerint, fuisse animatos nobiles et principes huius saeculi ut instituerent, 
fundarentque monasteria, institutaque bonis et possessionibus largiter donarent. 
Nunc vero in animo illorum esse monasteria diruere, pinguibusque eorum bonis 
frui et abuti. quid soli habeant divitias, et cum iis prave vivant. quod 
facillime fiat, frugalitatem et temperantiam raro abundantia gignat. principibus 
vero intolerabile visum, quod solum de bonis Christi et pauperum viventes 
deberent temperatius nobis exemplo esse. Ad quod monachus libere cor dateque 
respondit. Non nego tempore vetusto et meliori, probiores fuisse monachos, quorum 
virtutibus et religione permoti principes huius saeculi 
liberalissime eos tractaverint sed tunc etiam et tempore illo principes et nobiles, 
multo fuerunt ad religionem proniores et probiores quam nunc sint. Verum itaque 
est quod nostris temporibus, et senescente iam saeculo monachi multo peiores sint 
quam antiquitus. Illud tamen commune vitium est omnium ordinum et conditionum, quod 
nemo, sive pauper sive dives, sacer vel profanus, sui ordinis et conditionis 
priscam severitatem retineat. proinde nec vos nobiles, nec vester ordo nos 
inculpet, aut in alterum primum lapidem iacere potest. Sed inprudenter nobis 
obiicis divitias. sumus enim diligentes rerum nostrarum procuratores. vos cum 
omnia ludo, libidine luxuria amisistis, vultis nostris abuti bonis, uter igitur 
melior?</p> 
</div2>
<div2 id="BeOS.3.01.133" n="133" type="story" org="uniform" sample="complete" TEIform="div2" part="N">
<head>Iocus nautae in ebrium.</head> 
<p TEIform="p">Ebrius quidam cum aliis multis lacum alemannum seu Potamium 
traiecit, ac in prora paulum obdormiscens, in lacum est praecipitatus. socii 
autem illius cum clamarent, ut navem sisteret navita, quoniam ebrius in lacum 
decidisset. Ille dissimulavit 
<pb id="s059" n="Y5b" TEIform="pb"/>
aliquamdiu, surdisque auribus lacum sulcavit. Tumultuantibus vero tandem omnibus 
ut sisteret, sineretque educi ebrium. Respondit ridicule. quam fatui estis, 
creditis hunc hominem aqua suffocari? Acclamantibus illis, iam fere actum de 
vita eius, nisi subveniret confestim. Stultis inquit stultiores estis. Vino 
suffocatus aquam in nullam corporis partem admittit.</p> 
</div2>
<div2 id="BeOS.3.01.134" n="134" type="story" org="uniform" sample="complete" TEIform="div2" part="N">
<head>Fabula Hieronymi Emser, secretarii Georgii ducis Saxoniae.</head> 
<p TEIform="p">Proverbium est apud nos. Ede interim etiam olus. in eos qui carnes sibi 
devorant, olus contemnunt. Hoc inde trahit originem. Filiam olim mater quaedam 
rogavit, quomodo gener eam tractaret. an nuptiis etiam nocturnis eam 
exhilararet? Respondit filia. nequaquam. nisi quod manibus mihi uterum palpat. 
Tunc mater. Postquam, inquit, iterum te taliter palpaverit, exclama myon, ea 
enim vox felium (quos vulgo cattos vocamus) exsistit. si dixerit quid vis 
catelle? dicas. carnem in carnarium meum. ein flaischlin in main tetzlin. tunc 
intelliget, quid velis, teque torali munere imbuet. Nocte postridiana maritus 
uxorem palpitavit, more solito, illa vero maternum consilium exequitur. tandem 
maritus uxoris voluntatem expertus, ad debitum solvendum se strenuum praestitit. 
Tandem vero immodica uxoris libidine fractus, atque defatigatus, coepit parcius 
in ea re militare, unde illa saepius clamavit myom. Et cum saepe saepius, et 
praeter modum repeteret vocem illam, coemit sibi maritus olusculum, positoque 
eo clam sub lecto. clamanti deinde uxori solita voce, olus adiecit dicens. Fris 
ouch kraut mit vnder. id est. comede et interdum olus. quasi non possit eam 
semper carnibus pascere. Ex Lipsi quinta die Iunii. Anno domini. 
M. D. VIII.</p> 
</div2>
<div2 id="BeOS.3.01.135" n="135" type="story" org="uniform" sample="complete" TEIform="div2" part="N">
<head>De eo qui puerum non suum accepit.</head> 
<pb id="s060" n="Y6a" TEIform="pb"/>
<p TEIform="p">Quidam cum ei uxor in. xiii. hebdomadis ab eo tempore quando eam 
duxit puerum peperisset, primum recusavit suum agnoscere, tandem per sacerdotem 
et aedituum est persuasus, noctes etiam esse in partu computandas, unde tempus 
legitimum optime quadraret. Cum vero mater illius eum castigando, puerum vero 
parenti reddendum contenderet. Non credam, inquit, sacerdoti nostro homini 
integerrimo? qui noctes etiam asserat in partu connumerandas ex sapientium (uti 
non dubito) consilio. praesertim cum nunc hiemis tempore noctes longissimae plus 
veniant quam dies considerandae, et profecto mater audi quantum et ego ratione 
valeam. ex longitudine enim noctium ego inveni, super legitimum aliquid etiam 
temporis superesse, adeo ut dolus omnis excludatur.</p> 
</div2>
<div2 id="BeOS.3.01.136" n="136" type="story" org="uniform" sample="complete" TEIform="div2" part="N">
<head>De mendacio cuiusdam fratris contionatoris.</head> 
<p TEIform="p">Scripsi alibi non multum conferre ecclesiae, immo vero plerumque obesse 
quorundam contionatorum ineptias, qui cum habeant sacram et probatam scripturam, 
recurrunt ad fabulas aniles, quae ipsi exempla vocant, quibus non mediocre 
scandalum, hoc est offendiculum ponunt simplicibus. Ea enim astruunt suis 
exemplis, quae nec vera sunt, nec verisimilia, et quae deum auctorem 
supernaturaliter propter summam eorum ineptiam, et varietatem non merentur, 
Quod ideo dico. Nosco optime quendam casearium fratrem, qui ad 
imperitam plebem ita contionatus est. Fideles Christi ut aeternae beatitudinis 
indeficiens gaudium intelligere possitis dabo vobis exemplum, et illud 
verissimum, quod uni ex patribus nostris contigit. Ille enim cum 
verno tempore floridam transiret silvam, melliflue audivit cantantem aviculam, 
cuius cantus dulcedine captus resedit, atque paulum temporis advertit, ut 
credebat, sed illud tempus quod iste vix horam iudica- 
vit, quingentorum annorum spatium erat. Et cum ad conventum suorum fratrum 
rediret, neque quisquam illorum eum cognosceret, 
<pb id="s061" n="Y6b" TEIform="pb"/>
ipse vero omnes, admiratus rei novitatem dixit, singulos alloquendo. et quare me 
confratres carissimi non cognoscitis, ex qua re dixit. frater potestis vobiscum 
reputare, quantum sit gaudium in caelis, nec ullo tempore praescribendum, si 
fratri nostro avicula tantum tempus in horam parvam convertit. Ecce quam 
absurda. Non videbat ineptissimus frater, non esse credibile ut omnes fratres ad- 
huc viverent supra vitam humanam, et quod totus ordo suus tanto tempore non 
duraverit.</p> 
</div2>
<div2 id="BeOS.3.01.137" n="137" type="story" org="uniform" sample="complete" TEIform="div2" part="N">
<head>De tribus Bavaris.</head> 
<p TEIform="p">Tres Bavari simul peregre profecti sunt gratia morum in alienis terris 
discendorum. venientesque in Germaniam inferiorem (ubi homines tam expedite 
curteque loquuntur, nimiumque celeriter verba pronuntiant, ut vix et aegre 
superiores Germani intelligant) civitati cuidam appropinquaverunt. praemittitur 
autem ab eis pro procurando hospitio, lautoque prandio instruendo, qui huius 
insuetae linguae peritissimus haberi voluit. qui cum in urbem venisset, atque 
tarda sua lingua, imprimisque crassa et dura cum Caupone esset locutus plura, 
nihil tamem eorum intellexit caupo, quare dentes digitis demonstrans, comedendi 
aviditatem significavit. Caupo dolore dentium laborare eum existimans, mox ad 
medicum dentarium deduci iubet, ubi cum adhuc in dentibus monstrandis 
perseveraret. Medicus Cauponis sententia permotus, dentes duos illi evulsit 
radicitus. quare indignabundus ille et tristis exiens civitatem, ad suos 
comites pervenit. quibus ait. O fratres carissimi per fidem meam consulo vobis 
ne hanc civitatem ingrediamini. quam primum enim ad manducandum quippiam 
postulaveritis, dentes vobis omnes exturbabuntur. Mihi ut cernitis duo ob eam 
rem adempti sunt, qui nisi adeo peritus et edoctus fuissem in eorum 
<pb id="s062" n="Y7a" TEIform="pb"/>
lingua, iam totus edentulus ad vos rediissem. Illi boni homines stulto illius 
consilio permoti, ferme inedia confecti abierunt, suam Bavariam ieiuni 
repetentes.</p> 
</div2>
<div2 id="BeOS.3.01.138" n="138" type="story" org="uniform" sample="complete" TEIform="div2" part="N">
<head>De eo qui multas cunas emerat.</head> 
<p TEIform="p">Quidam in Francia orientali, cui uxor, quam ante quattuor hebdomadas duxerat, 
cum peperisset filium, mox properavit ad quodam forum, ubi tot cunas emit, ut 
quadrigas impleret, atque domum rediens, cum interrogaretur quid vellent sibi 
tot cunae dixit. Opus habeo, si enim uxor mea tam fecunda est futura, ut in 
tam brevi tempore sit semper paritura, vix hae sufficient.</p> 
</div2>
<div2 id="BeOS.3.01.139" n="139" type="story" org="uniform" sample="complete" TEIform="div2" part="N">
<head>De pediculoso quodam.</head> 
<p TEIform="p">Quidam mihi notissimus philosophus, cum esset imprimis macer, quesitus a me cum 
tantum biberet et comederet quantum quisque pinguissimus, cur tam macilentus esset. 
Respondit. quia tantam familiam pasco proprio sanguine quantam Romanus 
imperator. significans pediculos qui eius corpus infestarent. Idem pediculos 
dicit suos esse custodes, qui non sinant eum diutius dormire. De eodem Idem 
interrogatus curnam potes tot pediculos pati. Respondit quoniam misericordiam maximum 
opus in pauperes prae inopia exercere non possum, alo quadam misericordia pedicu- 
los, qui quotidie corpus meum corrodunt.</p> 
</div2>
<div2 id="BeOS.3.01.140" n="140" type="story" org="uniform" sample="complete" TEIform="div2" part="N">
<head>Spiritus sanctus in columbae specie pingitur.</head> 
<p TEIform="p">Dum Christus in die ascensions iam esset in caelum elevatus dixit pater ad 
illum. Bene veneris (ut nostri homines salutare consueverunt) fili. Huic 
filius. Deo gratias pater carissime, mox pater subridens ait. Ego te fili 
remittam in terras ut rursus patiaris. Ad hoc filius. O patre mittas 
spiritum sactum, ut si eum nimio afficere velint dolore possit avolare. quia ille 
in specie columbae pingitur.</p>
</div2>
<div2 id="BeOS.3.01.141" n="141" type="story" org="uniform" sample="complete" TEIform="div2" part="N">
<head>De Iosbarto Propheta merdoso.</head> 
<pb id="s063" n="Y7b" TEIform="pb"/>
<p TEIform="p">Iosbartus, sive Iodocus barba Tubingae vaticinandi sibi arrogavit artem, de quo 
in carminibus nostris plura invenies, et de cuius gestis integri essent libri 
perscribendi. Ille ipse cum nimio rigore et singulari malitia uteretur erga 
uxorem suam, evenit ut clam illa ab eo aufugeret, atque apud Helvetios esse 
diceretur. Sed cum in ieiunio sacerdoti confitens, absolutionis beneficium non 
aliter obtinuisset, nisi uxorem quaereret, promisit se facturum, atque medio die 
accenso lumine exivit civitatem, atque non procul a portis, ubi erant congeries 
lignorum, anxie quaesivit illam, atque mox domum repetens convenit sacerdotem, 
seque suas egisse partes testatur, neque uspiam illam inventam, etiam si solito 
maiorem diligentiam in quaerendo adhibuerit accenso lumine. Sed ut quaereret eam 
ubi opus erat, induci non potuit.</p> 
</div2>
<div2 id="BeOS.3.01.142" n="142" type="story" org="uniform" sample="complete" TEIform="div2" part="N">
<head>De puella quadam.</head> 
<p TEIform="p">Quidam minatus est puellae se ad eam noctu clam venturum. illa sub interminatione 
mortis prohibuit, quia cultrum sub lecto se collocaturam quo eum interimat 
testatur. Ille noctu veniens invenit eam iacentem, quae altum somnum finxerat. 
unde callide se simulaverat exiturum. cui exeunti, puella evigilanti similis 
dixit. Mane, quia non habeo cultellum.</p> 
</div2>
<div2 id="BeOS.3.01.143" n="143" type="story" org="uniform" sample="complete" TEIform="div2" part="N">
<head>De sacerdote ebrio.</head> 
<p TEIform="p">Pagus est non procula Stutgardia. ubi cum pestis grassaretur, atque ex rusticis 
unus peste correptus, divinis sacramentis veniret providendus, convocatur 
sacerdos pagi, ut suum officium ageret, qui eo tempore tam immodico vino erat 
sepultus, ut lingue et pedum gubernamen amiserit. Ille cum rusticum accederet 
provisurus eum (ut more nostro loquar) accepit libellum baptisandorum puerorum, 
atque ad lectum aegroti assistens, diu compressa, ac blaesa voce quidam subm- 
urmurans, tandem ad id devenit, ut diceret 
<pb id="s064" n="Y8a" TEIform="pb"/>
(et quidem sonantiore voce) nominate puerum. aegrotus ad se spectare quae 
dixisset sacerdos ratus, inquit. Lieber herr ich hais Vurmhenslin. hoc est. mi 
domine ego vocor Ioannes vermiculus.</p> 
</div2>
<div2 id="BeOS.3.01.144" n="144" type="story" org="uniform" sample="complete" TEIform="div2" part="N">
<head>De fatuo cuiusdam principis.</head> 
<p TEIform="p">Donatus quidam fatuus seu morio cuidam principi electori in Germania, cum saepe 
observantium oculos frustratus, et custodientium manibus elapsus profugisset, 
tandem comprehensus, principali conclavi mancipatur, ac aliquamdiu inclusus 
coepit ventris exonerandi molestia urgeri. Unde cum nec exitus pateret, nec vas 
aliquod in quod cacaret videret, in ocreas principis cacavit. 
Paulo post revertitur princeps, et ad venationem equitaturus induit illas, quas 
cum iniecto pede, foetore atque stercore plenas comperisset. Fatue quis istud 
fecit, inquit? Ille confestim se nescire quis fecerit, et neque se fecisse 
asseverat. Tum princeps, et quis fecisse potest praeter te? cum nemo alius 
affuerit. Ad hoc fatuus. Oportet Regulum fecisse. Est enim Regulus omnium minima 
avicula, quae ibi in cavea detinebatur, quam fatuus incusavit, tam grande 
stercus egessisse.</p> 
</div2>
<div2 id="BeOS.3.01.145" n="145" type="story" org="uniform" sample="complete" TEIform="div2" part="N">
<head>De eodem.</head> 
<p TEIform="p">Idem cum iuxta Salam, memorabile apud historicos Germaniae flumen obequitaret, 
fuit interrogatus ab eo qui in adversa parte fluminis equitabat, ubi flumen 
vadari posset. Respondit. ubique bene. Ille autem verbis fatui fidem habens, cum 
in flumen equum adegisset, profunditate illius paene absorptus est, et cum tandem 
aegre flumen superasset, quaesivit indignanter, cur se decepisset? Ad hoc fatuus. 
O fatue et homo nihili. Anates ille huc ad me nataverunt illaesae, tam infirmum 
animal, et tu cum tanto caballo non potes?</p> 
</div2>
<div2 id="BeOS.3.01.146" n="146" type="story" org="uniform" sample="complete" TEIform="div2" part="N">
<pb id="s065" n="Y8b" TEIform="pb"/>
<head>De eodem.</head> 
<p TEIform="p">Idem cum audiret apud principem suum quandam esse arcem (nisi fame ad deditionem 
compelleretur) inexpugnabilem. Cogitavit fatuus quomodo arcem expugnaret, atque 
triduo sub munimentis ante portas ieiunus delitescebat, et cum fame sua nihil 
proficeret, abiit tandem, principemque mendacii arguebat, qui arcem fame 
expugnandam censeret cum ipse paene fame confectus, nihil effecisset.</p> 
</div2>
<div2 id="BeOS.3.01.147" n="147" type="story" org="uniform" sample="complete" TEIform="div2" part="N">
<head>De eodem.</head> 
<p TEIform="p">Idem cum semel anserem incubantem interemisset, mox ipse ne ova deperirent 
incubationis officium assumpsit. quem cum alius inclamaret, expressit primum 
sibilum anseris, atque altero saepius clamante. noli, inquit, clamare, ne 
terrore afficias mihi ova, quo minus pullos producant. Dicuntur mihi multa alia 
facetissima de illo. quae nondum audire potui.</p> 
</div2>
<div2 id="BeOS.3.01.148" n="148" type="story" org="uniform" sample="complete" TEIform="div2" part="N">
<head>De duobus fatuis.</head> 
<p TEIform="p">Duo fratres fatui ex quercu pira decerpere cupientes. convenerunt ut unus 
ascenderet, atque concutiendo demitteret, alter sub arbore colligeret. Et cum 
alter diu concutiendo arborem, nihil proficeret (unde enim pira produceret 
quercus) conquestus est ille qui sub arbore erat quod frater omnia pira 
comederet, ut sibi nihil reliquum fieret. e contrario alter super arbore 
conqueritur illum omnia quae ipse praecipitet pira devorare. unde ex summa 
contentione ad verbera deveniunt sed quomodo concordes facti sint, nondum habeo 
compertum.</p> 
</div2>
<div2 id="BeOS.3.01.149" n="149" type="story" org="uniform" sample="complete" TEIform="div2" part="N">
<head>Facetum rusticae puellae dictum.</head> 
<p TEIform="p">Quidam nobiles cis Neccharum Sueviae nostrae flumen praeteribant quasdam 
lotrices rusticas, quarum ob nimium frigus pedes rubebant. unde unus illorum 
cur tam rubent, inquit, pedes vestri? Respondit una rusticarum, quia ignem 
habemus in calcibus, Iterum ille. Rogo ergo ut accendas 
<pb id="s066" n="Z1a" TEIform="pb"/>
mihi hanc meam virgulam, educendo virilia. Cui rustica, reiectis post terga 
vestibus, clunes ostendens dixit. Age mi domine descende, et suffla mihi in 
culinam meam pro excitando igne, qui mihi iam extinctus est.</p> 
</div2>
<div2 id="BeOS.3.01.150" n="150" type="story" org="uniform" sample="complete" TEIform="div2" part="N">
<head>De sacerdote et moniali.</head> 
<p TEIform="p">Quidam sacerdos mihi notissimus, et quem honoris gratia non nomino venit in 
monasterium virginum Vestalium Ille vecordis homo ingenii cum inter comessandum 
desiderio cacandi urgeretur, neque ausus desiderium suum significanter 
propriisque verbis patefacere, loquitur cuidam sibi vicinae, quae esset iam 
satis provectae aetatis, hisce verbis (ut exonerationem honeste circumloqueretur) 
ubi consumabo opus naturae. Illa se de stupro appellatam rata, primis mox 
precibus annuere nolebat, pudiceque negans dicebat. O tu es homo malus, sperans 
eum instantius petiturum. Ille iterum, atque iterum repetebat, necessitate 
urgente. Eia vere oportet me opus naturae perficere. Tandem illa cum 
satisfecisse honori ac pudicitiae visa esset, illum manu apprehensa in cubiculum 
deducit. Ille ad exonerandi ventris locum se deductum existimans, praeparat 
se. Ipsa vero stat ei morigeratura, et eo iterum repetente. ubi debeo perficere 
opus naturae? ipsa tandem se in lectum collocavit, seque denudavit, et cum se 
perperam intellectum sentiret sacerdos. Ego vellem libenter rosas decerpere, 
inquit, Ita enim pueri apud nos docentur honeste petere exonerationem ventris. 
Illa vero maximo pudore perfusa, celeriter extra cubiculi limem transilit, ne ab 
eo cognosceretur. Ita ipse egressus, aliam sibi obviam percunctatur verbis 
vulgaribus et notissimis, et fit voti compos, hoc idem ipse sacerdos mihi 
retulit.</p>
</div2>
<div2 id="BeOS.3.01.151" n="151" type="story" org="uniform" sample="complete" TEIform="div2" part="N">
<head>De quodam contionatore.</head> 
<p TEIform="p">Fuit quidam contionator in magno quodam oppido egregius persuadendi magister, et 
eloquii maiestate gratiosus, 
<pb id="s067" n="Z1b" TEIform="pb"/>
ceterum vitae perversae, et intemperantis. unde pusillis multum offendiculum 
(quod nostri scandalum ex graeco vocat) posuit, propterea quod ut 
Augustinus ait. omni oratione maius pondus habet vita dicentis. Et cum huius rei 
admoneretur, dicere solebat. se conductum. c. aureis singulis annis ut 
contionaretur. sed nec. cccc. accepturum ut quae doceret faceret.</p> 
</div2>
<div2 id="BeOS.3.01.152" n="152" type="story" org="uniform" sample="complete" TEIform="div2" part="N">
<head>Cur rufi probi.</head> 
<p TEIform="p">Cum nuper rufo homini illuderem, quamque pravae existimationis rufi essent comm- 
uni proverbio probarem. Respondit ille mihi. rufos esse omnium probissimos, eo 
maxime argumento, quod Christus deus solius rufi Iudae Iscariotis (quem rufum 
pingunt) osculo tangi sit dignatus.</p> 
</div2>
<div2 id="BeOS.3.01.153" n="153" type="story" org="uniform" sample="complete" TEIform="div2" part="N">
<head>De imperio mulierum in viros.</head> 
<p TEIform="p">Est Tubingae quidam procerae staturae, cui est uxor parva, sed quae ei dominetur. 
Ille cum tribus atque societas sua in caupona convenisset cum 
uxoribus causa convivandi, atque publicae laetitiae habendae, coepit post cenam 
cum ceteris ludere in chartis lusoriis. uxor autem eius indignata quod vir 
luderet, accessit stomachosa, atque abrepta violenter viro pecunia, chartisque 
in terram praecipitatis, probrosis eum verbis dehonestavit, saepius repetens, 
veni mecum domum quod te diabolus auferat. quod te dii perdant. quia nisi feceris 
cito, ego mei corporis copiam alicui ex litteratis faciam. Ad quod ille nihil 
aliud dicebat quam hoc. O quam molestae sunt nobis mulieres. vel 
significantius. Ah quam decepit nos diabolus cum mulieribus. Quod 
ego astans et audiens dixi. O quam virile verbum, et animi magni plenum dixit 
ille, quam bene vindicavit ab iniuria omnem virilitatis et fortis viri honorem 
ille. Quod nunc adeo apud nos est in proverbio, ut quicumque vir imperium 
mulieri concesserit dicatur loqui virile verbum contra uxorem.</p> 
</div2>
<div2 id="BeOS.3.01.154" n="154" type="story" org="uniform" sample="complete" TEIform="div2" part="N">
<head>De puella deformi Georgius Vueselin.</head> 
<p TEIform="p">Duo deambulantes obviam habuerunt puellam parum 
<pb id="s068" n="Z2a" TEIform="pb"/>
venustam. qua visa dixit unus ad alterum ut puella audire posset. Quis illam 
virginem non iure pulchram affirmare posset? Ad haec puella quae se derisam esse 
intelligebat, verum est, inquit, sed idem de te numquam affirmaret. Cui ipse. 
posset affirmare si quis mentiri vellet, uti ego de te sum mentitus.</p> 
</div2>
<div2 id="BeOS.3.01.155" n="155" type="story" org="uniform" sample="complete" TEIform="div2" part="N">
<head>De adultera confitente.</head> 
<p TEIform="p">Quidam rusticus admiratione ductus, quidnam uxor sua esset confessura, se post 
sedilia sacerdotis occultavit. et cum illa confiteretur, inter cetera adulterii 
se crimine contaminatam, sacerdos finita confessione volens absolvere eam, 
primum incepit ab adulterio. Cui rusticus ex insidiis prosiliens. Bone domine, 
dixit, ab aliis peccatis eam absolvas. ego enim ipse adulterii poenam ab ea 
exigam, ut nulla alia poenitentia opus sit.</p> 
</div2>
<div2 id="BeOS.3.01.156" n="156" type="story" org="uniform" sample="complete" TEIform="div2" part="N">
<head>De imperio ancillarum in sacerdotes.</head> 
<p TEIform="p">Quidam contionator pascali die, iocoso dicterio, ut moris esse superius, 
declaravi, laetitiam et risum captare studens dixit. Si quis virorum domus suae 
imperium agat, ille incipiat primus carmen triumphale Christianae 
resurrectionis, et cum nemo id inciperet, et dominium domus sibi arrogaret, 
inceptit ipse ille sacerdos, dicens se nihil domi habere praeter felem, cuius 
ipse dominus esset. Futuro anno cum idem ad viros diceret eodem die. nec adhuc 
inventus esset qui id de se iure. polliceri posset, nec ego, inquit, nunc 
incipiam. cum mihi domi sit ancilla, quae et ipsae habentur imperiosae in bonos 
sacerdotes.</p> 
</div2>
<div2 id="BeOS.3.01.157" n="157" type="story" org="uniform" sample="complete" TEIform="div2" part="N">
<head>De puella simplici.</head> 
<p TEIform="p">Quaedam ancilla ab adolescentibus ad choream invitata, timens dominam, quae eius 
divagationi difficulter assentiretur, intravit fanum beatae virginis, atque 
ante illius imaginem genibus flexis suppliciter oravit beatam virginem, ut eius 
<pb id="s069" n="Z2b" TEIform="pb"/>
intercessione et auxilio apud dominam adeundae choreae impetraret veniam. 
Contigit autem ut casu intermitteretur chorea, unde puella consternata, 
suspirans dixit. O si hoc scivissem, preces meas dominae virgini effusas ad 
aliam rem reservassem. Hoc factum esse testatur Georgius Vueselin Ramasianus et 
Schorndorffensis.</p> 
</div2>
<div2 id="BeOS.3.01.158" n="158" type="story" org="uniform" sample="complete" TEIform="div2" part="N">
<head>De insulso famulo.</head> 
<p TEIform="p">Quidam hospites venerabiles ad cenam invitavit. Et cum omnes consedissent, 
deerat sal. quod cum dominus vidisset, dixit servo structori et ministranti. 
Affer mihi scalas iuxta columbarium. quibus allatis dixit. Pone ad latus 
mensae. quo facto dixit. ascende. Ille dum ascendisset. Aspice inquit, quid 
mensae desit. famulus sal deesse conspiciens dixit. hoc sine scalis videre 
potuissem. Ad hoc dominus. sed ut posthac diligentior solicitiorque sis, nunc te 
omnium ludibrio exposui.</p> 
</div2>
<div2 id="BeOS.3.01.159" n="159" type="story" org="uniform" sample="complete" TEIform="div2" part="N">
<head>De pediculoso.</head> 
<p TEIform="p">Philosophus pediculosus, mihi notissimus atque familiaris, cum vestes eius 
pediculis scaterent. ob idque a me obiurgaretur, dixit sibi non esse in- 
solentes. sed audi, inquit, dum nuper ab Argentorato in ungariam concessissem, 
quae et ipsa ferax est illorum vermium, vidisses pulcherrimam pugnam Elsaticorum 
et Hungaricorum vermium in vestibus meis. Nam ut ipse vidi, semper inter se 
dissidebant. Hungarici tamen praevaluerunt. maiores enim et caudati erant.</p> 
</div2>
<div2 id="BeOS.3.01.160" n="160" type="story" org="uniform" sample="complete" TEIform="div2" part="N">
<head>De mercatore et adultera eius uxore.</head>
<p TEIform="p">Erat Viennae in Austria mercatori diviti et senio confecti uxor omnium pulcherrima,
liberique complusculi, quibus adhibuit praeceptorem scholasticum non vilioris
formae. Morem autem iam multis annis hunc observavit, ut relicta domi uxore ipse
mercator matutinis sacris quotidie interesset. unde viduo tam mane lecto uxoris, 
adulterandi cum adolescente praebuit occasionem, 
<pb id="s070" n="Z3a" TEIform="pb"/>
et cum id post aliquod tempus non levibus indiciis suspicari cogeretur, 
dissimulavit vir prudens suspicionem, donec quadam die in absentia uxoris, quae 
amicorum intererat convivio, opportunitatem esset nactus, Tunc enim remotis 
arbitris adolescenti edulia delicatiora, vinaque omnium plenissima apponens, 
iussit eum libere, largiterque comessari. Cumque eum vino incalescentem, 
penitusque obrutum esse, adeo ut mentis inops factus fuerit, cerneret, his eum 
verbis allocutus est (non nescius iuxta verbum Plinii, vulgo iam olim vino attri- 
butam esse veritatem). Adolescens compertum habeo non vulgariter, te stupri 
commercium habere cum uxore mea. quod si mihi confiteberis libere, veniam et 
impunitatem tibi et illi condonabo. sin negaveris, non patiar diutius te 
mendacem mecum conversari. Confessus est adolescens, omnemque rei gestae seriem 
aperuit. Cui mercator. Bene fecisti, et rem aetati tuae congruam, et quanto post 
hac in ea re fortius insurrexeris, tanto rem mihi facies gratiorem. hoc unum 
tamem rogo, ut me ipsum Veneris tuae exortem relinquas Adolescens nihilominus ad 
tempus ab istituto abstinuit, donec indulgentia in eum mercatoris perspecta, 
timorem omnem deposuerit. Cum autem consuetum iter repetere coepisset, mercator 
huius rei explorator diligentissimus, idoneum nunc tempus adesse cernens, quo 
domesticae iniuriae finem imponeret, quodam mane infirmitatem simulans, non 
tam precibus quam minis apud uxorem obtinuit, ut ipsa vicario 
opere matutina sacra adiret. Quae cum exire vellet indignanti similis, magno 
fragore forium et impetu muliebri egressa est, non sine murmuratione, ut ita ad- 
olescentem experrectum, se, non maritum exisse commoneret. Ille vero altissimo 
somno oppressus, et sero evigilans, maritum ratus est abiisse, more solito, 
quare nescius doli in thalamum dominae properavit, atque educto pene, mercatorem 
est amplexus. qui furtim se illius amplexibus 
<pb id="s071" n="Z3b" TEIform="pb"/>
subtrahens, enormemque baculum quem ad hanc rem comparavit arripiens, in haec 
prorupit verba. O hominum nequissime nonne satis superque fuit, me meae uxoris 
potiundae tibi copiam fecisse? Vis ne mihi vim tuae libidinis inferre. quodne 
faceres post impunitatem delictorum tuorum tibi concessam, summamque meam in te 
indulgentiam, etiam atque etiam rogavi. et cum dicto baculum libravit, quo caput 
eius ita dedolavit, nec non et laterum compages, tam misere delumbavit, ut hunc 
semianimem in pavimento cubiculi consternatum relinqueret.</p> 
</div2>
<div2 id="BeOS.3.01.161" n="161" type="story" org="uniform" sample="complete" TEIform="div2" part="N">
<head>De rustico Leonardus Clemens.</head> 
<p TEIform="p">Quidam rusticus in pago Zvifuldensi cui nomen erat Baltassar Lotharius in 
proximo a Zvifulda pago fabellam narrabat, cui ut fides haberetur ita 
confirmavit. Nisi ita sit, auferat me diabolus, et mox conscius mendacii, et 
ita intra se territus reuocavit verba, atque. Absit, inquit, ut hoc pacto me hic 
devoveam. nescio enim quales apud vos hic sint diaboli, at illud 
scio, si domi et apud nos sic iurarem quia nostri daemones nihil mihi nocerent. 
De simplici rustico et aedituo. Vuernherus Maierius Monasteriensis. 
Rusticus quidam ad altare accedens gratia eucharistiae sumendae stupefactus. os 
aperire obliviscitur. ad quem sacerdos bis vel ter ait. Aperi os, cum autem 
prae nimia simplicitate non animadverteret, aedituus indignabundus dixit. Aperi 
os quia diabolus tibi benedicat (ut nostris mos est) imprecandi alicui cibum vel 
aliud. quod ad maximum omnes risum incitasset. nisi sacrum illud tempus 
vetuisset.</p> 
</div2>
<div2 id="BeOS.3.01.162" n="162" type="story" org="uniform" sample="complete" TEIform="div2" part="N">
<head>De somnolento servo. Matthias kretz licentiaus.</head> 
<p TEIform="p">Famulus quidam Cauponarius die quodam ad meridiem usque dormiebat, officiaque 
sua servilia negligebat omnia. ob quam rem pater familias iratus, magno tandem 
clamore 
<pb id="s072" n="Z4a" TEIform="pb"/>
eum expergefecit. cumque ille surrexisset, cur, inquit dominus, somnolente asine 
in tam longum diem dormis, et quae officii tui sunt non curas? Respondit 
famulus. Ego ante quattuordecim dies in balneo fui, unde mihi ignoscendum 
duco. Assolent enim, ut compertum est, homines post balnea gravissimo plerumque 
et longo quidem affici somno. Id quod etiam mihi hodie contigit. Ad quod dominus O 
bone sodalis, si tam longo semper tempore postquam balneaveris te dormire 
oportet, non eris mihi idoneus servus, quare e vestigio te e domo alio proripias.</p> 
</div2>
<div2 id="BeOS.3.01.163" n="163" type="story" org="uniform" sample="complete" TEIform="div2" part="N">
<head>Faceta cuiusdam invitatio.</head> 
<p TEIform="p">Quidam volens invitare vicinum ad prandium, suaque opinione egregium 
hospitalitatis opus exercere, ita dixit. O bone vicine veni hodie in domum meam 
et mecum prande. si enim edulia tecum apportaveris, non nisi ad vini solutionem 
te compellam.</p> 
</div2>
<div2 id="BeOS.3.01.164" n="164" type="story" org="uniform" sample="complete" TEIform="div2" part="N">
<head>De faceta responsione cuiusdam studiosi Ioannes Romingius Mindulanus.</head> 
<p TEIform="p">Quidam quaesitus in examine magistrorum cur canes sublato altero pede posteriori 
meierent, Respondit. ne sibi urina calciamenta contaminet.</p> 
</div2>
<div2 id="BeOS.3.01.165" n="165" type="story" org="uniform" sample="complete" TEIform="div2" part="N">
<head>De ebrio.</head> 
<p TEIform="p">Quidam ebrius dum noctu iuxta aquas ex cannalibus profluentes minxisset, cum 
labentis aquae strepitum et murmura audiisset, continua nocte stetit, credens 
se urinam emittere, atque illius strepentis sonum audire.</p> 
</div2>
<div2 id="BeOS.3.02.01" n="1" type="story" org="uniform" sample="complete" TEIform="div2" part="N">
<argument TEIform="argument"><head>Sequuntur nunc facetiae de ineptiis et ignorantia sacerdotum.</head></argument> 
<head>De quodam Ulmensi sacerdote. Leonartus Clemens.</head> 
<p TEIform="p">Fuit Ulmae sacerdos indoctus et in re litteraria parum instructus. qui dum in 
commisso sibi sacello (quod situm est illic extra portam beatae virginis, tanto 
itinere quanto Calvarie 
<pb id="s073" n="Z4b" TEIform="pb"/>
locus, ubi Christus crucifixus est ab Hierosolymis distitisse fertur, 
proinde ad requiem dominicam dictum) in die Parasceves, ut fit, imaginem Christi 
crucifixi in sepulcrum in magna populi cum religione spectantis frequentia 
posuisset. acceptaque acerra sollicite cogitaret (nam nonnulli etiam sacerdotes 
aderant) qua oratione, quae ab illis collecta dicitur, inter thurificandum uti 
deberet, mox elata voce in ea verba prorupit (gaudens ut ipse putavit se 
optimum modum invenisse) Deus indulgentiarum domine da animae famuli tui summi 
pontificis, cuius primum depositionis diem hodie agimus, refrigerii sedem, 
quietis beatitudinem, et veri luminis claritatem etc. populo ob 
devotionem suspirante, sacerdotes ob sacerdotis ruditatem in summum sunt risum 
effusi.</p> 
</div2>
<div2 id="BeOS.3.02.02" n="2" type="story" org="uniform" sample="complete" TEIform="div2" part="N">
<head>De alio.</head> 
<p TEIform="p">Mos est eorum sacerdotum qui tempore congruo passionem dominicam artificiose in 
fanis sacris decantant, ut verba Christi exprimentes, pressa utantur et gravi 
voce, uti faciunt viri graves. Iudaeorum autem verba ut puta tumultuantium et 
rabidorum, horrido clamore eructent. E contrario fecit quidam sacerdos in alpibus 
nostris in pago nomine Urspringa prope Gyslingam oppidum. Nam dum Iudaei loque- 
bantur, pressa voce usus est. quod audiens coram Ioannes Cassellius 
Gyslingensis sacerdos dixit ad Leonartum Clementem. Iudaei profecto mature et 
graviter loquuntur, nulli dubium quin iudicum sibi partes arrogent. Cum vero 
ventum esset ad Christum, acutissime vociferabatur sacerdos Ecce inquit 
Cassellius. Christus implorat iustitiam, atque iudicis officium.</p> 
</div2>
<div2 id="BeOS.3.02.03" n="3" type="story" org="uniform" sample="complete" TEIform="div2" part="N">
<head>De pedello Viennensi. Paulus Hug.</head> 
<p TEIform="p">Quidam doctor sacerdos Viennae in rectorem Gymnasii erat electus, is suae 
facultatis iuridicae apparitorem, quem pedellum vulgo nominitant, in negotiis tam 
divinis quam humanis comitem habere solebat. et cum pro more suo 
sacrificium deo 
<pb id="s074" n="Aa1a" TEIform="pb"/>
oblaturus esset, atque Confiteor perorasset, Pedellus ut rectori suo celebraturo 
ministraturus iustum et meritum titulum tribueret. Misereatur, hisce verbis 
dicebat. Misereatur omnipotens deus magnificentiae vestrae, et perducat vestram 
magnificentiam ad vitam aeternam. Ignominiae loco ducens, si rectorem in secunda 
persona atque singulari numero conveniret, non perpendens in oratione dominica 
se orare. Pater noster qui es in caelis.</p> 
</div2>
<div2 id="BeOS.3.02.04" n="4" type="story" org="uniform" sample="complete" TEIform="div2" part="N">
<head>De sacerdote perverso. Romingius.</head> 
<p TEIform="p">Quaedam puella cum de profanata virginitate petulantiaque inexhausta sacerdoti 
confiteretur. Ille incontinentia eius atque corporis forma egregia permotus 
exarsit in eius amorem atque ad eam ita dicit. si id mecum post pascha perpetrare 
volueris, ego te absolvam. Annuens puella, respondit. Tradita est vobis potestas 
omnis ligandi et solvendi, fiat ergo voluntas vestra. sacerdos eam absolutam 
dimisit. sed antequam praeterisset annus illa gravida facta puero eum donavit.</p> 
</div2>
<div2 id="BeOS.3.02.05" n="5" type="story" org="uniform" sample="complete" TEIform="div2" part="N">
<head>De alio.</head> 
<p TEIform="p">Cum Paroecianus Iettingensis cis Mindulam flumen in facie ecclesiae (ut eorum 
more loquar) matrimonium contractum firmare vellet, iam ab utroque fidem 
sacramenti sumpturus, maritum interrogavit in haec verba. Conrade 
quod est tibi nomen. Conradus cum maximo astantium risu, ut dicis, 
inquit, vocor. nomen enim meum tu ipse pronuntiasti.</p> 
</div2>
<div2 id="BeOS.3.02.06" n="6" type="story" org="uniform" sample="complete" TEIform="div2" part="N">
<head>De alio.</head> 
<p TEIform="p">Sacerdos erat Ulmae indoctus, qui cum horas canonicas orare nesciret, semper pro 
illis octo vel novem psalmos legebat ex ordine. Alter vero pro psalmo quem 
reperire nequibat, orationem dominicam orabat.</p> 
</div2>
<div2 id="BeOS.3.02.07" n="7" type="story" org="uniform" sample="complete" TEIform="div2" part="N">
<head>De alio.</head> 
<p TEIform="p">Unus sacerdos alium absoluturus cui plures essent liberi, et proinde res 
domestica tenuis et angustissima, dixit. 
<pb id="s075" n="Aa1b" TEIform="pb"/>
Hanc tibi absolutionem canonicam accipias, ut cunctis diebus tuis quibus 
militas in terra hac, in sudore vultus tui comedas panem doloris, et in valle 
lacrimarum, de torrente in via bibas, donec in omni tribulatione et angustia 
vitam cum morte commutes.</p>
</div2>
<div2 id="BeOS.3.02.08" n="8" type="story" org="uniform" sample="complete" TEIform="div2" part="N">
<head>Qui sunt laetissimi, qui liberrimi, qui insanissimi.</head> 
<p TEIform="p">Scripsit nuper homo quidam doctissimus, omnium videri sibi laetissimos 
sacerdotes, qui etiam in funere et iuxta mortuos canerent. Liberrimos medicos, 
quibus solis liceret homines impune occidere, homicidiumque cum aliis capitale 
esset, medicis etiam mercedem afferret. Insanissimos postremo meros 
grammatistas, qui nec ipsi prosaicam orationem nec carmen pangere idonei, solum 
in alienis libris sint oculati atque diserti. quique pro tribus vel quattuor 
vocabulis tamquam pro focis, aris, atque sanguine tam insane et pertinaciter 
inter se digladientur, ut non maiori conatu Turcarum imperator Rhodios olim 
oppugnaverit quam illi quos sibi fingunt adversarios, Illi ipsi cum tres 
quattuorve, aut ad summum sex voculas ab aliis aut neglectas, aut frigide 
interpretatas offenderint, tamquam graecorum omnium eloquentiae ante stent, et 
quasi in triumpho omnium scriptorum ingenia ducere videantur. maiori apparatu 
currum triumphalem sibi decernunt quam Alexander Macedo, qui totum orientem 
subegit.</p> 
</div2>
<div2 id="BeOS.3.02.09" n="9" type="story" org="uniform" sample="complete" TEIform="div2" part="N">
<head>De illitteratis sacerdotibus et monachis. Sebastianus Kefer Ramasianus.</head> 
<p TEIform="p">Est sacerdos non procul a Ramasia flumine, qui cum superioribus diebus per 
fenestras, caeli videndi gratia an vel serenum vel pluviosum futurum esset 
prospexisset, dixit ad suos convivas. non sine summa iniuria grammaticarum 
sanctionum, et cum letali vulnere Prisciani. Caelus clarificat se. Volverat enim 
significare caelum serenum, et ab aeris 
<pb id="s076" n="Aa2a" TEIform="pb"/>
intemperie alienum fore. Idem nuper quaesitus, cur trinitas esset generis 
feminini, cum tamen nulla in ea mulier foret, Respondit se nescire, sed huius dubii 
explicandi et discendi gratia sese olim ad aliquod gymnasium recepturum.</p> 
</div2>
<div2 id="BeOS.3.02.10" n="10" type="story" org="uniform" sample="complete" TEIform="div2" part="N">
<head>Idem de fratribus illitteratis.</head> 
<p TEIform="p">Cum nuper in quodam coenobium peccatorum confitendorum gratia venissemus, et in 
cenaculo variis de rebus verba faceremus, dixit unus ex monachis. Maneat unus 
vestrum intus et confiteatur. adiecit alter qui apud illos fratricellos 
doctissimus praedicabatur. Vos ceteri abimini. et iterum atque iterum repetivit 
abimini, cum abite dicere debuisset. Cui alludit factum alterius fratris. qui cum 
exactis diebus inter interpretandum illam partem Bibliae, Et comedit Adam de pomo 
vetito, ita vernacula lingua expressit. Und Adam hat gessen von ainem 
stinckenden apffel. id est. de pomo foetido. nesciens differentiam inter vetitum 
et foetidum. Idcirco verissimum est illud dictum. Quamvis ecclesia habeat aureos 
nunc calices, ligneos tamen sacerdotes magna ex parte.</p> 
</div2>
<div2 id="BeOS.3.02.11" n="11" type="story" org="uniform" sample="complete" TEIform="div2" part="N">
<head>De alio.</head> 
<p TEIform="p">Cum diebus vacationum canicularium Anno domini. M. D. XI. secessissem a Tubinga 
Zvifuldam, atque ibi apud Leonhartum clementem facetias concludere vellem, 
venerunt litterae ad Leonhartum, dum in convivio plures sacerdotes essent, a 
quodam stationario (ut cum vulgo loquar) sancti Valentini, quarum tenor ita 
sonabat. 
Ego petitor sancte Valentini compaream in ecclesia vestra dominica die in 
vesperis. Idio dignitatem ac venerabilitatem vestram rogo, quatinus in cancellis 
populo promulgare volueritis ut comparere voluerint subditi vestri ob honorem 
indulgentiarum et reliquiae, quia etiam praesentantur vobis reliquia sancte 
Valentini. Vobis etiam constat quia ita in usu habemus.</p>
</div2>
<div2 id="BeOS.3.02.12" n="12" type="story" org="uniform" sample="complete" TEIform="div2" part="N">
<pb id="s077" n="Aa2b" TEIform="pb"/>
<head>Petitior sancti Valentini.</head> 
<p TEIform="p">Ego postquam has litteras vidissem, ad litteram ita ut vides scriptas, dixi. O 
quam malam grammaticam habet hic sacerdos in sua villa, credo quod illic 
Prisciano nullus sit relictus principatus qui scribit, sancte Valentini, compare- 
am pro comparebo, idio pro ideo. reliquiae pro reliquiarum, et reliquia etc.</p> 
</div2>
<div2 id="BeOS.3.02.13" n="13" type="story" org="uniform" sample="complete" TEIform="div2" part="N">
<head>De sancto Nicolao, et quodam equum ei vovente.</head> 
<p TEIform="p">Dicitur mihi pro vera historia, in Bavaria nobilem cum servo isse praedatum, 
hostesque eos ad Danubium usque fuisse insecutos. Et cum servus trans flume 
sacellum sancti Nicolai vidisset, vovisse illi equum si incolumis modo Danubium 
tranasset, atque adacto equo flumen superasse, nobilem vero periculi magnitudine 
substitisse, atque captum extremo supplicio affectum. Cum vero servus voti 
memor, equum in sacellum vi compulisset, dicitur ibi. x. aureos sancto Nicolao 
obtulisse pro redimendo equo, quem tamen nec vi, nec aliquo modo potuisse abducere 
de fano, quare alios insuper. x. adiecit. sed nec tunc profecisse, timore 
tandem insequentium. xl. contulisse, et mox equum fuisse egressum. Ad quod 
servus, urbane. O sancte Nicolae, inquit, quam difficilis et durus es equorum 
permutator ut multos rusticos in hac re tractabiliores reperias.</p> 
</div2>
<div2 id="BeOS.3.02.14" n="14" type="story" org="uniform" sample="complete" TEIform="div2" part="N">
<head>De Ioanne Morione Zvifuldensi.</head> 
<p TEIform="p">Ioannes Morio et fatuus Zvifuldensis, et domino meo Georgio abbate ad 
recreationem imprimis gratus, cum semel vitulum quem amiserat quaerendo, in deviis 
silvarum pernoctare cogeretur, venit prope eum noctua, quae suo clamore clamabat 
vuegg vuegg. Et quoniam via in vernacula nostra vuegg vocatur, credidit ipse 
volucrem sibi viam monstrasse velle. quare conversus ad illam. Cur non inquit, 
in nomine diaboli, mihi illam monstrasti dum esset 
<pb id="s078" n="Aa3a" TEIform="pb"/>
dies. Nunc enim in tantis tenebris quo pergam? non longe post venit cervus prope 
eum, qui folia arborum decerpebat. Ad quem Ioannes qui iam esuriebat. si fami 
tuae, inquit, medentur, faciam et ipse pariter, atque foliis arborum famem 
sedavit. Multa alia fecit, hodieque facit, quae scribi non possunt. Est autem 
iam septuagenarius vel ultra, sed quotidie in stultitia crescit, ut crederes cum 
aetate simul in eo fatuitatem invalescere.</p> 
<closer TEIform="closer">Plaudite et valete Ioannes Morio Zvifuldensis facetias conclusit.</closer> 
</div2>
<div2 id="BeOS.3.02.15" n="1" type="poem" org="uniform" sample="complete" TEIform="div2" part="N">
<head>Paulus Hugo ad lectorem, in apophtegmata Henrici Bebelii Poetae urbanissimi.</head> 
<lg met="dist" org="uniform" sample="complete" TEIform="lg" part="N">
<l TEIform="l" part="N">Siquem forte iuvant risus, urbanaque verba </l>
<l rend="indent" TEIform="l" part="N">	Hoc opus assidua perlegat ipse manu. </l>
<l TEIform="l" part="N">At vos ite procul Critici, procul ite protervi </l>
<l rend="indent" TEIform="l" part="N">	Et quorum pectus crassa Minerva tenet. </l>
<l TEIform="l" part="N">Vos etenim sat erit graecis ridere kalendis </l>
<l rend="indent" TEIform="l" part="N">	Hirta ne prosequitur, quando capella lupum. </l>
<l TEIform="l" part="N">Vos et erit ridere satis cum pandus asellus </l>
<l rend="indent" TEIform="l" part="N">	Pulsaret resonae plectra canora Lyrae. </l>
<l TEIform="l" part="N">Non ego Democriti risus collaudo perennes </l>
<l rend="indent" TEIform="l" part="N">	Heraclitum a lacrimis quando reprehendo suis </l>
<l TEIform="l" part="N">Inter perpetuos fletus, risusque perennes </l>
<l rend="indent" TEIform="l" part="N">	Virtutis medius dicitur esse locus. </l>
<l TEIform="l" part="N">Vir gravis interdum solet arte remittere frontem, </l>
<l rend="indent" TEIform="l" part="N">	Et dulces hilari voce referre sales. </l>
<l TEIform="l" part="N">Vultum terrificus non servat Iuppiter unum </l>
<l rend="indent" TEIform="l" part="N">	Molliter interdum ridet Apollo bonus. </l>
<pb id="s079" n="Aa3b" TEIform="pb"/>
<l TEIform="l" part="N">Non unam faciem semper gerit astrifer orbis </l>
<l rend="indent" TEIform="l" part="N">	Et nive non semper terra sepulta iacet. </l>
<l TEIform="l" part="N">Nec vultum semper retinebit vir bonus unum </l>
<l rend="indent" TEIform="l" part="N">	Temporibus vitam commodat ipse suam. </l>
<l TEIform="l" part="N">Res tractare graves facie solet ille Catonis </l>
<l rend="indent" TEIform="l" part="N">	Consilio pollens et gravitate potens </l>
<l TEIform="l" part="N">Inter res risu dignas mensamque nitentem </l>
<l rend="indent" TEIform="l" part="N">	Ridiculo condit fercula saepe ioco. </l>
<l TEIform="l" part="N">Quid memorem risus Poeni iurantis ad aras </l>
<l rend="indent" TEIform="l" part="N">	Ipse tuos Macedo mitto Philippe sales. </l>
<l TEIform="l" part="N">Anne tuos Caesar risus Auguste tacebo? </l>
<l rend="indent" TEIform="l" part="N">	Mordacique ioco, pungere doctus eras. </l>
<l TEIform="l" part="N">Digne sed puero fueras irrisus ab hoc, qui </l>
<l rend="indent" TEIform="l" part="N">	Dixit in urbe suum saepe fuisse patrem. </l>
<l TEIform="l" part="N">Saecli sed labor est exempla referre vetusti </l>
<l rend="indent" TEIform="l" part="N">	Humanos cunctos et meminisse duces. </l>
<l TEIform="l" part="N">Id generis passim poteris reperire magistros </l>
<l rend="indent" TEIform="l" part="N">	Namque ferunt tales tempora nostra viros. </l>
<l TEIform="l" part="N">Bebelius, solidus Germanae laudis amator </l>
<l rend="indent" TEIform="l" part="N">	Librum concinnum muneris huius habet, </l>
<l TEIform="l" part="N">Tempore quam multo fascem congessit in unum. </l>
<l rend="indent" TEIform="l" part="N">	Imponitur libroque ultima lima suo. </l>
<l TEIform="l" part="N">Dignus ut inter doctorum convivia serpat </l>
<l rend="indent" TEIform="l" part="N">	Concinnos lepido spargat et ore sales. </l>
<l TEIform="l" part="N">Ergo quisquis eum mercaberis aere libellum </l>
<l rend="indent" TEIform="l" part="N">	Bebelio faustos usque precare dies.</l>
</lg> 
</div2>
<div2 id="BeOS.3.02.16" n="2" type="poem" org="uniform" sample="complete" TEIform="div2" part="N">
<head>Carmen Ioannis Hyphantici Weissenhorensis in facetias Bebelii.</head> 
<lg met="dist" org="uniform" sample="complete" TEIform="lg" part="N">
<l TEIform="l" part="N">Quem faciles risus, Milesia dicta, lepores, </l>
<l rend="indent" TEIform="l" part="N">	Fabula; scomma, sales. et ioca grata iuvant. </l>
<pb id="s080" n="Aa4a" TEIform="pb"/>
<l TEIform="l" part="N">Qui lusus lepidos, dicteria, ludicra, mores. </l>
<l rend="indent" TEIform="l" part="N">	Instructis epulis quaeque iocamur, avet </l>
<l TEIform="l" part="N">Dulcia praesentis relegat ridicula libri, </l>
<l rend="indent" TEIform="l" part="N">	Quem modo Bebelius vulgus adire sinit. </l>
<l TEIform="l" part="N">Discedant tetrici caperata fronte Catones, </l>
<l rend="indent" TEIform="l" part="N">	Et facie caedat hernica turba gravi. </l>
<l TEIform="l" part="N">Non sua res agitur, farrago codicis huius </l>
<l rend="indent" TEIform="l" part="N">	Perpetuo risu concelebranda venit. </l>
<l TEIform="l" part="N">Naribus excussis, et ducta fronte, protervi </l>
<l rend="indent" TEIform="l" part="N">	Censores carpent (auguror) istud opus. </l>
<l TEIform="l" part="N">Clamabunt nihil est, nequeo ridere profecto, </l>
<l rend="indent" TEIform="l" part="N">	Quid dicit? lepidos non movet ille sales. </l>
<l TEIform="l" part="N">Scribere conetur melius qui talia garrit, </l>
<l rend="indent" TEIform="l" part="N">	Sicque laborificum comperietur opus. </l>
<l TEIform="l" part="N">Namque iocos patrios latialis sermo recusat. </l>
<l rend="indent" TEIform="l" part="N">	Plurima teutonice pulchra, latina minus </l>
<l TEIform="l" part="N">Nec si nasutus quicquam despexerit, odit </l>
<l rend="indent" TEIform="l" part="N">	Quilibet, et placita non sua cuique placent. </l>
<l TEIform="l" part="N">Ingenium discors tribuit natura creatis </l>
<l rend="indent" TEIform="l" part="N">	Et varias mentes unus et alter habet, </l>
<l TEIform="l" part="N">Diversos diversa iuvant, quae spreverit unus </l>
<l rend="indent" TEIform="l" part="N">	Alter amat, cunctis nemo placere potest. </l>
<l TEIform="l" part="N">Noxia bilis inest aliis, quae tristia suadet </l>
<l rend="indent" TEIform="l" part="N">	Omnia, nec mentes exhilarare sinit. </l>
<l TEIform="l" part="N">Contra splen petulans et pulmo mobilis addit </l>
<l rend="indent" TEIform="l" part="N">	Perpetuos aliis et sine fine iocos </l>
<l TEIform="l" part="N">Omnia continuo traduxit tempora risu </l>
<l rend="indent" TEIform="l" part="N">	Democritus fingens ludicra cuncta sibi. </l>
<l TEIform="l" part="N">Ast Heraclitus lacrimarum fonte perenni </l>
<l rend="indent" TEIform="l" part="N">	Flevit, et est miserum quicquid in orbe ratus. </l>
<l TEIform="l" part="N">Vix semel ad risum tribulis depastus asellus </l>
<l rend="indent" TEIform="l" part="N">	Commovit Crassum, splene minore senem. </l>
<pb id="s081" n="Aa4b" TEIform="pb"/>
<l TEIform="l" part="N">Et varii motus animi discrimina ponunt, </l>
<l rend="indent" TEIform="l" part="N">	Ut ioca maesta tibi, tristia laeta putas. </l>
<l TEIform="l" part="N">Valdius arridet laetatus munere Bacchi </l>
<l rend="indent" TEIform="l" part="N">	Quia cui infesta sitis tristia corda premit. </l>
<l TEIform="l" part="N">Iudicium variat tacito qui pectore curas </l>
<l rend="indent" TEIform="l" part="N">	Versat, et erumnis corda sepulta gerit. </l>
<l TEIform="l" part="N">Obtulit at si cui se dulcis amica videndam </l>
<l rend="indent" TEIform="l" part="N">	Hoc sibi cuncta putat esse iocosa die. </l>
<l TEIform="l" part="N">Fabula temporibus certis iucunda refertur, </l>
<l rend="indent" TEIform="l" part="N">	Et magis electo tempore scomma iuvat, </l>
<l TEIform="l" part="N">Non semper citharae cantus non fistula grata est, </l>
<l rend="indent" TEIform="l" part="N">	Res nisi legitimo tempore nullo placet. </l>
<l TEIform="l" part="N">Adde quia et gestus, et verba moventia multum </l>
<l rend="indent" TEIform="l" part="N">	Afficerent, quorum pagina muta caret. </l>
<l TEIform="l" part="N">Finge legendo tibi praedicta, solutius aequo </l>
<l rend="indent" TEIform="l" part="N">	Ridebis, lepidos tam movet ille sales. </l>
<l TEIform="l" part="N">Et mecum Vatem defende scholastice, quando </l>
<l rend="indent" TEIform="l" part="N">	A Criticis carpi percipis eius opus.</l>
</lg> 
<closer TEIform="closer"><foreign lang="GR" TEIform="foreign">TELOS</foreign> </closer>
</div2>
</div1></body></text>






</TEI.2>