<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title">Nabal : comoedia sacra ... desumpta ex I. Samuelis XXV. cap. - Nunc primum conscripta et aedita.</title>
<title type="sub" TEIform="title">Machine-readable text</title>
<author n="Gwalther" TEIform="author">Gwalther, Rudolf</author>
<editor TEIform="editor" role="editor">Gwalther, Rudolf</editor>
</titleStmt>
<editionStmt TEIform="editionStmt">
<edition TEIform="edition">XML version, markup prototype, December 1999</edition>
<respStmt TEIform="respStmt"><name TEIform="name">Ruediger Niehl</name><resp TEIform="resp">markup</resp></respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher>
<address TEIform="address">
<addrLine TEIform="addrLine"><anchor n="http://www.uni-mannheim.de/mateo/camena/gwalt2" type="href" id="gwalt2" TEIform="anchor"/></addrLine>
</address>
</publicationStmt>
<notesStmt TEIform="notesStmt">
<note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
<note type="pathname" anchored="yes" TEIform="note" place="unspecified">gwalt2</note>
<note type="filename" anchored="yes" TEIform="note" place="unspecified">gualtherusnabal.html</note>
<note type="titleimage" anchored="yes" TEIform="note" place="unspecified">s001.html</note>
<note type="srcfile" anchored="yes" TEIform="note" place="unspecified">gualtherusnabal.xml</note>
<note type="imgpath" anchored="yes" TEIform="note" place="unspecified">gwalt2/jpg</note>
<note type="imgtype" anchored="yes" TEIform="note" place="unspecified">html</note>
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">[Zuerich: Christof. Froschover, 1550?]</bibl>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
<refsDecl TEIform="refsDecl" doctype="TEI.2">
<p TEIform="p">not necessary</p>
</refsDecl>
</encodingDesc>
<revisionDesc TEIform="revisionDesc">
<change TEIform="change">
<date TEIform="date">November 2004</date>
<respStmt TEIform="respStmt">
<name TEIform="name">Ruediger Niehl</name>
<resp TEIform="resp">markup</resp>
</respStmt>
<item TEIform="item">
new TEI header; typed text - structural tagging complete - no semantic tagging - no spell check</item>
</change>
</revisionDesc>
</teiHeader>





<text><body><div1 type="book">
<head>ACTUS III.</head>
<div2 id="GuNZ.03.01" n="1" type="scene" org="uniform" sample="complete" TEIform="div2" part="N">
<head>SCENA I.</head>
<argument TEIform="argument"><head>ARGUMENTUM.</head>
<p TEIform="p">Postquam quae a Nabale passus est Abisaus retulit, David iniuriae impatiens cum eodem et Ioabe de vindicta consultat, sicque ad epitasin via sternitur.</p>
</argument>
<stage type="mix" TEIform="stage">DAVID, ABISAUS, IOAB.</stage>
<lg met="sena" org="uniform" sample="complete" TEIform="lg" part="N">
<l TEIform="l" part="N">DA. Itane beneficiorum Nabal immemor,</l>
<l TEIform="l" part="N">Tam foeda nobis nuntiat convitia?</l>
<l TEIform="l" part="N">AB. Quin te fugitivum et proditorem dice re</l>
<l TEIform="l" part="N">Non desiit, multisque aliis opprobriis</l>
<l TEIform="l" part="N">Et te et tuos omnes laceravit improbe.</l>
<l TEIform="l" part="N">Ad haec minatus est, nisi hac vicinia</l>
<l TEIform="l" part="N">Cedamus ilico, e facturum ut etiam</l>
<l TEIform="l" part="N">Cogamur inviti solum mox vertere.</l>
<l TEIform="l" part="N">DA. Tu vero quid dixti? AB. Primum rationibus,</l>
<l TEIform="l" part="N">Quibus potui causam tuam et <reg orig="nostrûm" TEIform="reg">nostrum</reg> omnium</l>
<l TEIform="l" part="N">Defendi, tum precibus animo ut mitesceret</l>
<l TEIform="l" part="N">Efficere tentavi: quibus tamen omnibus</l>
<l TEIform="l" part="N">Adeo nihil effeci, ut ferocior mihi</l>
<l TEIform="l" part="N">Sit visus et arrogantior multo: nec ab</l>
<l TEIform="l" part="N">Illo precibus posse aliquid impetrarier</l>
<l TEIform="l" part="N">Existimo: Nam si furenti cedere</l>
<l TEIform="l" part="N">Velis, metu id fieri putat: quod si preces</l>
<l TEIform="l" part="N">Iungas, sibi placens, superbit improbe:</l>
<pb id="s051" n="26" TEIform="pb"/>
<l TEIform="l" part="N">Ut nesciam, si illum hominem fas sit dicere</l>
<l TEIform="l" part="N">Qui adeo nihil hominis sapit. IO. Ego tertium</l>
<l TEIform="l" part="N">Tentassem aliquid, manusque frustra supplices</l>
<l TEIform="l" part="N">Ori impudenti ingessissem, tum postea</l>
<l TEIform="l" part="N">Laevam capillis implicans, mox dextera</l>
<l TEIform="l" part="N">Faciem arogantem illam caputque rusticum</l>
<l TEIform="l" part="N">Totumque corpus plane militariter</l>
<l TEIform="l" part="N">Tractassem, ut hinc sciret, quam non idem siet,</l>
<l TEIform="l" part="N">Et militem conviciis proscindere,</l>
<l TEIform="l" part="N">Et meticulosis imperitare servulis.</l>
<l TEIform="l" part="N">AB. Vix continui me, quod nisi periculum</l>
<l TEIform="l" part="N">Commune terruisset, actum forsitan</l>
<l TEIform="l" part="N">Esset aliquid. DA. Laudo, siquidem factum optume</l>
<l TEIform="l" part="N">Abs te est Abisae: sed nunc consulto est opus,</l>
<l TEIform="l" part="N">Qua milites ratione placemus, quid et</l>
<l TEIform="l" part="N">Huic faciamus improbo, qui impune non</l>
<l TEIform="l" part="N">Feret impudentis oris insolentiam.</l>
<l TEIform="l" part="N">Tu dic Ioab, quid hic agendum censeas.</l>
<l TEIform="l" part="N">IO. Nullam moram res haec potest admittere.</l>
<l TEIform="l" part="N">Nam longa paupertas famesque milites</l>
<l TEIform="l" part="N">Vexat, nec est quo huic queas occurrere</l>
<l TEIform="l" part="N">Malo, quare omnis abrumpenda nunc mora est,</l>
<l TEIform="l" part="N">Et hoc agendum, ut militem coerceas:</l>
<l TEIform="l" part="N">Quod commode fiet mea sententia,</l>
<l TEIform="l" part="N">Si quae Nabal renuntiavit indices.</l>
<pb id="s052" TEIform="pb"/>
<l TEIform="l" part="N">Ferent profecto hoc omnium indignissime,</l>
<l TEIform="l" part="N">Volentque de hoc mox ultionem sumere:</l>
<l TEIform="l" part="N">Quod si furentes et commotos videris,</l>
<l TEIform="l" part="N">Nabalis ad domum move ocius, et eam</l>
<l TEIform="l" part="N">Ipsis diripiendam dato: sic improbus</l>
<l TEIform="l" part="N">Ille meritas poenas luet, tum exercitus</l>
<l TEIform="l" part="N">Habebit, unde suam levet penuriam.</l>
<l TEIform="l" part="N">Nec hic quid alii dicant curandum puto.</l>
<l TEIform="l" part="N">Hostes habemur, et hostes cunctis dicimur,</l>
<l TEIform="l" part="N">Nec nos amicorum esse dignatur loco.</l>
<l TEIform="l" part="N">Quin ergo nos satis gerimus hostiliter.</l>
<l TEIform="l" part="N">Sic sentient, quid nil meritos sit laedere,</l>
<l TEIform="l" part="N">Et innocentes iure nullo persequi.</l>
<l TEIform="l" part="N">DA. Non temere factum est, quod nocere nemini:</l>
<l TEIform="l" part="N">Huc usque volui: sic enim innocentiam</l>
<l TEIform="l" part="N">Nostram probare potuimus, quam plurimis</l>
<l TEIform="l" part="N">Notam velim: tum nec iustum nec fas puto,</l>
<l TEIform="l" part="N">Ut principis culpam mali populus luat</l>
<l TEIform="l" part="N">Innoxius, qui plus satis tyrannide</l>
<l TEIform="l" part="N">Huius premitur: At quando mea benignitas</l>
<l TEIform="l" part="N">Nil proficit, nec beneficia Nabal mea</l>
<l TEIform="l" part="N">Agnoscit, insuper et maledictis impetit,</l>
<l TEIform="l" part="N">Hostemque me potius quam amicum postulat,</l>
<l TEIform="l" part="N">Faciam (nisi vires Deus mihi ademerit)</l>
<l TEIform="l" part="N">Magno ut suo malo iam nunc intelligat,</l>
<pb id="s053" n="27" TEIform="pb"/>
<l TEIform="l" part="N">Quanto satius foret me amicorum loco</l>
<l TEIform="l" part="N">Habere, quam inimicum sine causa reddere.</l>
<l TEIform="l" part="N">AB. Dudum haec mihi sententia fuit avuncule.</l>
<l TEIform="l" part="N">Nam quid beneficiis certare proderit</l>
<l TEIform="l" part="N">Cum iis, qui beneficia pro malefactis habent?</l>
<l TEIform="l" part="N">Quin praecipuam nostrae calamitatis puto</l>
<l TEIform="l" part="N">Tam pertinacis causam, quod nimium bonos</l>
<l TEIform="l" part="N">Nosque erga hostes remissiores gessimus.</l>
<l TEIform="l" part="N">Da. peccatum adhuc nihil est Abisae, et si fuit</l>
<l TEIform="l" part="N">Peccandum, malo me nimia clementia</l>
<l TEIform="l" part="N">Quam austeritate peccasse aut tyrannide.</l>
<l TEIform="l" part="N">Satiusque iudico multis nocentibus</l>
<l TEIform="l" part="N">IGNARUM et inscium parcere, quam sanguinem</l>
<l TEIform="l" part="N">Unius hominis innocentis fundere.</l>
<l TEIform="l" part="N">Sed rem ad socios referamus, atque singula</l>
<l TEIform="l" part="N">Paremus, huc mox producturi militem.</l>
</lg>
</div2>
<div2 id="GuNZ.03.02" n="2" type="scene" org="uniform" sample="complete" TEIform="div2" part="N">
<head>ACTUS III. SCENA II.</head>
<argument TEIform="argument"><head>ARGUMENTUM.</head>
<p TEIform="p">Ubi potu plus satis incaluit Nabal, pro suo more convivis est molestior. Opponit se huic Eubulus, quem dictis improbis et minis reicit. Quare cum res turbam minetur, convivium solvitur: a quo Nabal ebrius surgit, et suadente Glycylogo somno se tradit.</p>
</argument>
<stage type="mix" TEIform="stage">NABAL, PHILOPOSIUS, DYSIGAMUS, GASTRODES, EUBULUS, GLYCYLOGUS.</stage>
<pb id="s054" TEIform="pb"/>
<lg met="sena" org="uniform" sample="complete" TEIform="lg" part="N">
<l TEIform="l" part="N">NA. Hem Philoposi, cur conniventibus sedes</l>
<l TEIform="l" part="N">Oculis, quasi sopore pressus? tu quoque</l>
<l TEIform="l" part="N">Dysigame parum laetus appares: quid haec</l>
<l TEIform="l" part="N">Mutatio sibi volt? nimirum iurgia</l>
<l TEIform="l" part="N">Uxoris iratae times. Ego perditam</l>
<l TEIform="l" part="N">Meam potius vellem Abigaelem, quam ut minis</l>
<l TEIform="l" part="N">Suis mea mihi interturbaret gaudia.</l>
<l TEIform="l" part="N">DY. Nihil equidem de coniugis ira cogito,</l>
<l TEIform="l" part="N">Eius quoniam assuevi rixis et iurgiis.</l>
<l TEIform="l" part="N">Sed nescio quis languor caput mihi occupet</l>
<l TEIform="l" part="N">Totumque corpus. NA. Si mihi velis obsequi</l>
<l TEIform="l" part="N">Facile medebor: huncne scyphum conspicis?</l>
<l TEIform="l" part="N">Quem praebibente me si totum exhauseris,</l>
<l TEIform="l" part="N">Quicquid mali est, cedet. DY. Tentabo si queam.</l>
<l TEIform="l" part="N">NA. Nunc laudo te. Salve liquor suavissime,</l>
<l TEIform="l" part="N">Unica voluptas et salus mortalium.</l>
<l TEIform="l" part="N">Tu corporis morbos et animi pellere</l>
<l TEIform="l" part="N">Soles, gravesque curas et molestias</l>
<l TEIform="l" part="N">Tuo sapore diluis: pereant tibi</l>
<l TEIform="l" part="N">Qui male volunt. Hem, cernis ut bona fide</l>
<l TEIform="l" part="N">Tecum egerim Dysigame? tuum est ut mihi</l>
<l TEIform="l" part="N">Respondeas modo. DY. Nolo sic impleas</l>
<l TEIform="l" part="N">Scyphum: nec enim tam plenus erat, cum sumeres</l>
<l TEIform="l" part="N">Tu. NA. Demam aliquantum, ne tibi me iniurium</l>
<l TEIform="l" part="N">Dicas: quid? itane placet? DY. Adhuc mihi nimium</l>
<pb id="s055" n="28" TEIform="pb"/>
<l TEIform="l" part="N">Videtur. NA. Atque deierare (si opus siet)</l>
<l TEIform="l" part="N">Ausim, amplius bibisse me. PH. Quin tu bibis</l>
<l TEIform="l" part="N">Tandem? turpe est vel propter unam guttulam</l>
<l TEIform="l" part="N">Lites serere. DY. Tantundem igitur tibi praebibo,</l>
<l TEIform="l" part="N">Quando ita placet. PH. Accipio lubens, tu fac modo</l>
<l TEIform="l" part="N">Nabali, uti pollicitus es, respondeas.</l>
<l TEIform="l" part="N">DY. Conabor equidem. NA. Sicne agis? quin ebibe</l>
<l TEIform="l" part="N">Totum. DY. Profecto non queo. NA. Non desinam</l>
<l TEIform="l" part="N">Mihi crede, nisi fidem mihi datam liberes.</l>
<l TEIform="l" part="N">PH. Nec ipse sumam abs te, nisi totum ebibas.</l>
<l TEIform="l" part="N">DY. Quin liberum te dico, modo ne cogar id</l>
<l TEIform="l" part="N">Quod corporis vires superat facere. NA. At ego</l>
<l TEIform="l" part="N">Numquam patiar bibendo ut me fefelleris.</l>
<l TEIform="l" part="N">GA. Ne difficilior sis in re tam ludicra</l>
<l TEIform="l" part="N">Dysigame, facile est enim, quod tam arduum</l>
<l TEIform="l" part="N">Tibi videtur. DY. Non nescis qualis siem</l>
<l TEIform="l" part="N">Gastrodes, at ita nunc meae se res habent,</l>
<l TEIform="l" part="N">Ut si ebibere totum velim, minime queam.</l>
<l TEIform="l" part="N">Quare unum ut hoc mihi condonetis obsecro.</l>
<l TEIform="l" part="N">NA. Numquam faciam. EU. Quae tandem isthaec vesania est</l>
<l TEIform="l" part="N">Nabal, ab homine ut petas qui a pecude impetres</l>
<l TEIform="l" part="N">Numquam? sed te rogo mihi ut respondeas.</l>
<l TEIform="l" part="N">NA. Si praebibas mihi respondebo lubens.</l>
<l TEIform="l" part="N">EU. Vah, semper animus pocula tibi somniat:</l>
<l TEIform="l" part="N">Quin aliud est, quod nunc abs te scire cupio.</l>
<pb id="s056" TEIform="pb"/>
<l TEIform="l" part="N">Vidistine unquam inter tuos ovium greges,</l>
<l TEIform="l" part="N">Ut praebibendi certamen susceperint?</l>
<l TEIform="l" part="N">Vel dic, si equos bovesue tales videris,</l>
<l TEIform="l" part="N">Quales ego vos nunc invitus conspicor.</l>
<l TEIform="l" part="N">NA. Vah stultitiam: iumenta sunt expertia</l>
<l TEIform="l" part="N">Rationis: homines nos sumus, qui rectius</l>
<l TEIform="l" part="N">Ratione ducti iudicare possumus</l>
<l TEIform="l" part="N">De singulis. EU. Quin sic potius dicendum erat:</l>
<l TEIform="l" part="N">Homines sumus, si corporis consideres</l>
<l TEIform="l" part="N">Formam, et veluti sublimem vultum ad sidera</l>
<l TEIform="l" part="N">Tollimus, ita rationis usos lumine</l>
<l TEIform="l" part="N">Caelestis imitari nos vitae formulam</l>
<l TEIform="l" part="N">Decebat: at quia rationem affectibus</l>
<l TEIform="l" part="N">Subiecimus totamque praefocavimus,</l>
<l TEIform="l" part="N">Eo redegit nos sathan dementiae,</l>
<l TEIform="l" part="N">Ut nec naturae iura nec leges sequi</l>
<l TEIform="l" part="N">Possimus, et multo minus illis obsequi.</l>
<l TEIform="l" part="N">Iumenta enim pecudesque si observaveris,</l>
<l TEIform="l" part="N">Quantum satis est, quantumque natura expetit</l>
<l TEIform="l" part="N">Edunt bibuntque, nec minis nec fustibus</l>
<l TEIform="l" part="N">Unquam efficies, ut amplius quicquam bibant</l>
<l TEIform="l" part="N">Edantue: solus homo naturae legibus</l>
<l TEIform="l" part="N">Minus obsequens eo venit vesaniae,</l>
<l TEIform="l" part="N">Ut se sciens volensque perdat improbe:</l>
<l TEIform="l" part="N">Nec sufficit se perdidisse, nisi insuper</l>
<pb id="s057" n="29" TEIform="pb"/>
<l TEIform="l" part="N">Alios simul certamine tam nefario</l>
<l TEIform="l" part="N">Perdat. NA. Quid haec ad nos? tibi per me licet</l>
<l TEIform="l" part="N">Iumenta pecudesque imitari, vel parcius</l>
<l TEIform="l" part="N">Quoque (si libet) vivere: vicissim tu meo</l>
<l TEIform="l" part="N">Me more vivere sinas (si sapis) nisi</l>
<l TEIform="l" part="N">Forte experiri libeat, quantum corporis</l>
<l TEIform="l" part="N">Virtute te praestem. EU. Imo facite quod lubet:</l>
<l TEIform="l" part="N">Nec enim huc pugnandi, sed comedendi gratia</l>
<l TEIform="l" part="N">Veni: tibi autem gratias agerem, nisi</l>
<l TEIform="l" part="N">Illas mihi deberes tu, qui tam diis</l>
<l TEIform="l" part="N">Ineptias vestras tulerim: nunc me domum</l>
<l TEIform="l" part="N">Confero, ne vobis impedimento siem.</l>
<l TEIform="l" part="N">GA. Quin surgimus omnes, accubituri denuo,</l>
<l TEIform="l" part="N">Ubi ambulando satietas excussa erit.</l>
<l TEIform="l" part="N">PH. Placet. DY. Nec ipse vos moror. NA. Hem, sicne subito?</l>
<l TEIform="l" part="N">Sequar tamen. Quid hoc? Caput vertigine</l>
<l TEIform="l" part="N">Totum rapitur. GL. Vin me tibi ducem praebeam</l>
<l TEIform="l" part="N">Nabal? NA. Duce opus est ebriis, mihi non item.</l>
<l TEIform="l" part="N">GL. Scio: attamen cavere oportet, ne mali</l>
<l TEIform="l" part="N">Quid temere contingat tibi tanto viro,</l>
<l TEIform="l" part="N">Quem patria tota vult diu superstitem.</l>
<l TEIform="l" part="N">NA. Iessaeus ô si se upilio nunc offerat,</l>
<l TEIform="l" part="N">Solique cum solo liceret congredi,</l>
<l TEIform="l" part="N">Vah, quem virum me cerneret? GL. Quin hunc sine.</l>
<l TEIform="l" part="N">Indignus enim est, quo cum manus tu conseras:</l>
<pb id="s058" TEIform="pb"/>
<l TEIform="l" part="N">Nec ipse tibi faceret pugnandi copiam,</l>
<l TEIform="l" part="N">Si maxime velles. Quod si nunc me audias,</l>
<l TEIform="l" part="N">Ad somnum te compones, ut sub vesperam</l>
<l TEIform="l" part="N">Refectus, amicis denuo operam dare queas.</l>
<l TEIform="l" part="N">NA. Itane faciundum censes? GL. Maxime. NA. Placet</l>
<l TEIform="l" part="N">Consilium, quin ergo ingredimur. GL. I prae, sequar.</l>
</lg>
</div2>
<div2 id="GuNZ.03.03" n="3" type="scene" org="uniform" sample="complete" TEIform="div2" part="N">
<head>ACTUS III. SCENA III.</head>
<argument TEIform="argument"><head>ARGUMENTUM.</head>
<p TEIform="p">Philoponus de Davidis contra Nabalem consilio certior factus, festinus ex agro advolat herum suosque praemoniturus. Inter eundum vero solus de servorum, qui imprudentibus et stolidis heris serviunt, conditione queritur.</p>
</argument>
<stage type="mix" TEIform="stage">PHILOPONUS servus.</stage>
<lg met="sena" org="uniform" sample="complete" TEIform="lg" part="N">
<l TEIform="l" part="N">SIT dura quamvis res gravisque seruitus,</l>
<l TEIform="l" part="N">Multi parens laboris et periculi:</l>
<l TEIform="l" part="N">Tamen beatos felicesque praedico,</l>
<l TEIform="l" part="N">Quicumque heris inserviunt, duris quidem</l>
<l TEIform="l" part="N">Prudentibus tamen et ratione praeditis.</l>
<l TEIform="l" part="N">Hi etenim de servorum labore iudicant</l>
<l TEIform="l" part="N">Aequius, iisque gratiam aliquando referunt.</l>
<l TEIform="l" part="N">At si cui mentem rationemque abstulit</l>
<l TEIform="l" part="N">Libido caeca sive affectus improbus,</l>
<l TEIform="l" part="N">Indignus est, cui vel asini subserviant.</l>
<l TEIform="l" part="N">Talis meus est Nabal, cui vix plumbeam</l>
<l TEIform="l" part="N">Natura mentem tribuit: namque adeo nihil</l>
<pb id="s059" n="30" TEIform="pb"/>
<l TEIform="l" part="N">Ut res suas instituat prospicit, ut modo</l>
<l TEIform="l" part="N">Toti suae domui malum nefarium</l>
<l TEIform="l" part="N">Consciverit: quod nisi aliquo modo Deus</l>
<l TEIform="l" part="N"><note anchored="yes" TEIform="note" place="unspecified">Dimeter.</note>Avertat, omnes periimus.</l>
<l TEIform="l" part="N">Id veni, ut hic renuntiem, si forsitan</l>
<l TEIform="l" part="N">Tanto malo effugii quis inveniat viam.</l>
<l TEIform="l" part="N">Quam nisi Abigael hera invenerit, actum puto.</l>
<l TEIform="l" part="N">Monebo tamen, ut qui volunt sibi consulant.</l>
<l TEIform="l" part="N">Sed ipsa commode egreditur: subtristis est</l>
<l TEIform="l" part="N">Quantum video: nimirum Nabal ebrius</l>
<l TEIform="l" part="N">Turbas dedit <reg orig="heic" TEIform="reg">hic</reg> quoque. Quod si interrogem, nihil</l>
<l TEIform="l" part="N">Dicet: adeo patienter illius solet</l>
<l TEIform="l" part="N">Ineptias ferre: <reg orig="Heic" TEIform="reg">Hic</reg> ergo quid sola nunc</l>
<l TEIform="l" part="N">Quiritetur, audiam priusquam colloquor.</l>
</lg>
</div2>
<div2 id="GuNZ.03.04" n="4" type="scene" org="uniform" sample="complete" TEIform="div2" part="N">
<head>ACTUS III. SCENA IIII.</head>
<argument TEIform="argument"><head>ARGUMENTUM.</head>
<p TEIform="p">Abigael Nabalis uxor egressa sola de mariti iniquis moribus conqueritur, bonae matronae officium suo exemplo adumbrans. Huic occurrens Philoponus imminens a Davide periculum exponit.</p>
</argument>
<stage type="mix" TEIform="stage">ABIGAEL uxor Nabalis, PHILOPONUS.</stage>
<lg met="sena" org="uniform" sample="complete" TEIform="lg" part="N">
<l TEIform="l" part="N">AB. Nae nos miseras et infelices admodum</l>
<l TEIform="l" part="N">Natura condidit: quae cum nostrum genus</l>
<l TEIform="l" part="N">Curis gravibusque addixerit molestiis,</l>
<l TEIform="l" part="N">Solisque fere durissimam provinciam</l>
<pb id="s060" TEIform="pb"/>
<l TEIform="l" part="N">Et procreandi et nutriendi imposuerit</l>
<l TEIform="l" part="N">Mortalium generis: tamen quasi parum</l>
<l TEIform="l" part="N">Fecisset adhuc molestiae, viros quoque</l>
<l TEIform="l" part="N">Simul dedit, quorum importunis legibus,</l>
<l TEIform="l" part="N">Quin etiam iniquis, subiacere oporteat.</l>
<l TEIform="l" part="N">Neque tamen haec quisquam loqui me existimet,</l>
<l TEIform="l" part="N">Ut vulgus hoc solet mulierum: quae quia</l>
<l TEIform="l" part="N">Suis student affectibus, iniquas viris</l>
<l TEIform="l" part="N">Praebent se, et omnes improbant, dum scilicet</l>
<l TEIform="l" part="N">Ipsae imperium exercere cupiunt in viros.</l>
<l TEIform="l" part="N">Longe alia mens est mihi: namque viro ut imperem</l>
<l TEIform="l" part="N">Tam non peto, ut nihil mihi sit molestius,</l>
<l TEIform="l" part="N">Quam nacta quod sum talem, qui nil possiet</l>
<l TEIform="l" part="N">Prospicere, quod mihi domuique sit utile,</l>
<l TEIform="l" part="N">Ut sic merito parere me velit sibi.</l>
<l TEIform="l" part="N">Adeo nihil curat, nec quicquam pensi habet,</l>
<l TEIform="l" part="N">Modo gulae ventrique serviat suo.</l>
<l TEIform="l" part="N">Quin venter est totus: suis quem si velim</l>
<l TEIform="l" part="N">Coloribus pingere, diem mihi citius,</l>
<l TEIform="l" part="N">Quam verba dicendique materiam putem</l>
<l TEIform="l" part="N"><reg orig="Heic" TEIform="reg">Hic</reg> defuturam. Sed tamen illud maxime</l>
<l TEIform="l" part="N">Dolorem adauget, quod cui credam meas</l>
<l TEIform="l" part="N">Curas reperire non queo. Nam si foras</l>
<l TEIform="l" part="N">Illius efferam vitia: non me puto</l>
<l TEIform="l" part="N">UXORIS officio piae fungi et bonae,</l>
<pb id="s061" n="31" TEIform="pb"/>
<l TEIform="l" part="N">QUAM FERRE convenit mariti crimina</l>
<l TEIform="l" part="N">Potius, quiritando quam temere traducere.</l>
<l TEIform="l" part="N">Ut vero coram servulis aliquid querar,</l>
<l TEIform="l" part="N">Quantum video, longe est inconsultissimum.</l>
<l TEIform="l" part="N">Nec enim amplius colent, quem talem noverint,</l>
<l TEIform="l" part="N">Nec, ut decet, res curabunt fideliter.</l>
<l TEIform="l" part="N">Ut ipsa nihil existimem esse stultius</l>
<l TEIform="l" part="N">REIque DOMEsticae periculosius,</l>
<l TEIform="l" part="N">Quam coniugum simultatem et discordiam.</l>
<l TEIform="l" part="N">Hanc si incidisse cernant vel vilissimi</l>
<l TEIform="l" part="N">Ex servulis, heros protervi spernere</l>
<l TEIform="l" part="N">Audent, et imperiose semper obloqui.</l>
<l TEIform="l" part="N">Quid restat ergo, quam ut patienter omnia</l>
<l TEIform="l" part="N">Feram, meoque in animo sola concoquam,</l>
<l TEIform="l" part="N">Quicquid mali accidit? ne dum inconsultius</l>
<l TEIform="l" part="N">Quicquam facio, maioris sim molestiae</l>
<l TEIform="l" part="N">Mihi auctor, ac utrique plus incommodem.</l>
<l TEIform="l" part="N">PH. Deum immortalem, quis muliebri in pectore</l>
<l TEIform="l" part="N">Tantum inveniri existimet prudentiae?</l>
<l TEIform="l" part="N">Virum hanc natam esse oportuit, sic prospici</l>
<l TEIform="l" part="N">Rebus potuisset melius et salubrius.</l>
<l TEIform="l" part="N">AB. Quis hic loquitur? hem Philopone, quid huc insolens</l>
<l TEIform="l" part="N">Ades? nihilne ruri est tibi negotii?</l>
<l TEIform="l" part="N">Quid tristis es? PH. Non temere est quod tristis sum hera,</l>
<l TEIform="l" part="N">Nec temere factum, quod venire conspicis</l>
<pb id="s062" TEIform="pb"/>
<l TEIform="l" part="N">Me nunc. Nam si unquam consilio maturo opus</l>
<l TEIform="l" part="N">Fuit, cumprimis nunc opus hoc esse arbitror:</l>
<l TEIform="l" part="N">Adeo in angustum sunt redactae copiae</l>
<l TEIform="l" part="N">Nostrae omnes, ut nisi Deus custodiat</l>
<l TEIform="l" part="N">Miris modis, actum est, periimus funditus.</l>
<l TEIform="l" part="N">AB. Quid vero id est? quisue eius est auctor mali?</l>
<l TEIform="l" part="N">PH. Herus Nabal. AB. Hei me miseram: sed dic tamen,</l>
<l TEIform="l" part="N"><reg orig="Quî" TEIform="reg">Qui</reg> istud potuerit, qui pedem numquam hodie</l>
<l TEIform="l" part="N">Quantum ipsa scio extulit foras. PH. Id nescio,</l>
<l TEIform="l" part="N">Sed hoc scio hera, nos illius culpa magis</l>
<l TEIform="l" part="N">Periclitari nunc, malumque atrocius</l>
<l TEIform="l" part="N">Incumbere, quam antehac numquam. AB. Mi Philopone</l>
<l TEIform="l" part="N">Dic quid siet, nec me diutius tene</l>
<l TEIform="l" part="N">Suspensam. PH. Scin venisse ad herum hodie nuntios,</l>
<l TEIform="l" part="N">Quos commeatus gratia transmiserat</l>
<l TEIform="l" part="N">Huc David, in hac qui considet vicinia?</l>
<l TEIform="l" part="N">AB. Tales equidem nullos vidisse me scio.</l>
<l TEIform="l" part="N">PH. Atqui hic fuisse dico supplices, et ab</l>
<l TEIform="l" part="N">Hero petiisse, ut ipsorum penuriae</l>
<l TEIform="l" part="N">Consultum vellet. Hos remisisse vacuos</l>
<l TEIform="l" part="N">Non contentus, quin insuper convicia</l>
<l TEIform="l" part="N">Dira et nefanda contra insontes protulit.</l>
<l TEIform="l" part="N">Idque immerito: nam nulla ab his iniuria</l>
<l TEIform="l" part="N">Est facta nobis unquam: imo si (ut convenit)</l>
<l TEIform="l" part="N">Verum fateri oporteat, meliora sunt</l>
<pb id="s063" n="32" TEIform="pb"/>
<l TEIform="l" part="N">Meriti de hero, de te, et de nobis omnibus.</l>
<l TEIform="l" part="N">Nam ex quo sub his fixere castra finibus,</l>
<l TEIform="l" part="N">Nos nostraque omnia non minus quam propria</l>
<l TEIform="l" part="N">Defenderunt, instarque propugnaculi</l>
<l TEIform="l" part="N">Murique fuerunt nobis noctes et dies.</l>
<l TEIform="l" part="N">Quare dolet tanta haec viris iniuria,</l>
<l TEIform="l" part="N">Et maxime Davidi, cuius quae siet</l>
<l TEIform="l" part="N">Virtus animi, et quam fortis illi dextera</l>
<l TEIform="l" part="N">Ad arma, neminem nescire existimo.</l>
<l TEIform="l" part="N">Accedit his malum, fames, teterrimum,</l>
<l TEIform="l" part="N">Quam nemo miles ferre vult diutius.</l>
<l TEIform="l" part="N">Sed quid opus est multis? Eo ventum est herae,</l>
<l TEIform="l" part="N">Ut contra nos omnes armarit milites</l>
<l TEIform="l" part="N">David, domum hanc petiturus, ut hanc iniuriam</l>
<l TEIform="l" part="N">Ulciscatur: nec iam cibum aut potum petet,</l>
<l TEIform="l" part="N">Sed nostra corpora atque sanguinem hauriet.</l>
<l TEIform="l" part="N">Id ex quodam, qui illius ordinis et loci est</l>
<l TEIform="l" part="N">Rescivi, eiusque nunc adveni gratia.</l>
<l TEIform="l" part="N">AB. Vide Philopone, haec ut mihi vera nunties.</l>
<l TEIform="l" part="N">Namque ut peccasse herum putem imprudentia,</l>
<l TEIform="l" part="N">Prudentiorem et aequiorem iudico</l>
<l TEIform="l" part="N">Tamen Davidem, quam quod unius ob scelus</l>
<l TEIform="l" part="N">Se innoxio multorum sanguine polluat.</l>
<l TEIform="l" part="N">PH. Imo ipse vidi, hera, iam paratos milites</l>
<l TEIform="l" part="N">Totosque furentes extra vallum progredi,</l>
<pb id="s064" TEIform="pb"/>
<l TEIform="l" part="N">Ac ordines instruere, <reg orig="queis" TEIform="reg">quis</reg> huc advolent.</l>
<l TEIform="l" part="N">Quare quid <reg orig="heic" TEIform="reg">hic</reg> sit facto opus mox dispice,</l>
<l TEIform="l" part="N">Nisi perire nos vis omnes funditus.</l>
<l TEIform="l" part="N">AB. Videbo si quid consulendo possiem.</l>
<l TEIform="l" part="N">Ingressus at tu servulis renuntia</l>
<l TEIform="l" part="N">Parati ad iter ut singuli sient, ego</l>
<l TEIform="l" part="N">Mox adero, si quae sunt agenda peregero.</l>
</lg>
</div2>
<div2 id="GuNZ.03.05" n="5" type="scene" org="uniform" sample="complete" TEIform="div2" part="N">
<head>ACTUS III. SCENA V.</head>
<argument TEIform="argument"><head>ARGUMENTUM.</head>
<p TEIform="p">Abigael servulo ne se conquerentem audiat amandato consilium de Davide muneribus placando init, etc.</p>
</argument>
<stage type="mix" TEIform="stage">ABIGAEL sola.</stage>
<lg met="sena" org="uniform" sample="complete" TEIform="lg" part="N">
<l TEIform="l" part="N">NUm quae mulierum vivit infelicior</l>
<l TEIform="l" part="N">Me? quam tot undique exagitant incommoda,</l>
<l TEIform="l" part="N">Ut unde potissimum querendi exordium</l>
<l TEIform="l" part="N">Sumam, ignorem. Nam quid vel opes vel liberos</l>
<l TEIform="l" part="N">Deflere prodest? cum periculum omnibus</l>
<l TEIform="l" part="N">Commune sit propositum, quod nos et domum</l>
<l TEIform="l" part="N">Evertat omnem? Hei quos, Deus, reservor in</l>
<l TEIform="l" part="N">Usus tandem? cur sola tot laboribus</l>
<l TEIform="l" part="N">Periculisque numquam non sum exercita</l>
<l TEIform="l" part="N">In hunc diem usque? num ut lacrimabilem domus</l>
<l TEIform="l" part="N">Occasum et infandam ruinam cernerem?</l>
<l TEIform="l" part="N">At interim meus ille stertit strenue</l>
<pb id="s065" n="33" TEIform="pb"/>
<l TEIform="l" part="N">Vino madens et aggravatus crapula,</l>
<l TEIform="l" part="N">Nil pensi habens, nil de futuris cogitans,</l>
<l TEIform="l" part="N">Nec si excitem quicquam poterit succurrere.</l>
<l TEIform="l" part="N">Quid faciam igitur? fugamne moliar, mihi ut</l>
<l TEIform="l" part="N">Consulam, et illum tantis periculis, sibi</l>
<l TEIform="l" part="N">Quae ipsus conscivit, nunc sinam demergier?</l>
<l TEIform="l" part="N">Non hoc faciam. Nam sit licet dignus malo,</l>
<l TEIform="l" part="N">Indigna tamen sum ego, malum quae illi struam.</l>
<l TEIform="l" part="N">Quin potius experior, furor ne militum</l>
<l TEIform="l" part="N">Possit sedari, si viaticum offeram</l>
<l TEIform="l" part="N">Sponte, ac furentes mitigem muneribus.</l>
<l TEIform="l" part="N">Nec enim tam inhumanum Davidem existimo,</l>
<l TEIform="l" part="N">Ut nec rationibus, nec donis, nec prece</l>
<l TEIform="l" part="N">Placarier possit. Parabo igitur cito</l>
<l TEIform="l" part="N">Panes ducentos et cados vini duos,</l>
<l TEIform="l" part="N">Addam his oves, uvas ficusque, et supplices</l>
<l TEIform="l" part="N">Manus precesque, ut iram mitiget suam.</l>
<l TEIform="l" part="N">Imprimis ô Deus precor ut mihi adsies,</l>
<l TEIform="l" part="N">Quo grata sint hosti quae adorno munera.</l>
<l TEIform="l" part="N">Sed quid diutius ipsa mecum haec disputo?</l>
<l TEIform="l" part="N">Quin ocius parari mando singula,</l>
<l TEIform="l" part="N">Ne quid mali gravioris haec mora afferat.</l>
</lg>
<pb id="s066" TEIform="pb"/>
</div2>
</div1></body></text>




</TEI.2>