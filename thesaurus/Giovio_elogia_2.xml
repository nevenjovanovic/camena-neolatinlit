<?xml version="1.0" encoding="ISO-8859-1"?>
<!DOCTYPE TEI.2 SYSTEM 'http://www.uni-mannheim.de/mateo/camenatools/DTD/teixlite.dtd'>

<TEI.2>

    <teiHeader type="text">
        <fileDesc>
            
<titleStmt>

                <title>Elogia virorum bellica virtute illustrium : Septem libris iam olim ab Authore
                    comprehensa, Et nunc ex eiusdem Musaeo ad vivum expressis Imaginibus
                    exornata.</title>
                <title type="short">Giovio, Paolo: Elogia virorum bellica virtute illustrium. -
                    Basel, 1596.</title>
                <title type="sub">Machine-readable text</title>
                <author n="Giovio">Giovio, Paolo</author>
                <editor>Giovio, Paolo</editor>
            </titleStmt>
            
<editionStmt>

                <edition>XML version, markup prototype, December 1999</edition>
                <respStmt>
                    <name>Ruediger Niehl</name>
                    <resp>markup</resp>
                </respStmt>
            </editionStmt>
            
<publicationStmt>

                <publisher>Camena</publisher>
            </publicationStmt>
            
<notesStmt>

                <note type="href">http://www.uni-mannheim.de/mateo/camenaref/giovio/</note>
                <note type="pathname">giovio2</note>
                <note type="filename">Giovio_elogia_2.html</note>
                <note type="titleimage">as001.html</note>
                <note type="srcfile">Giovio_elogia_2.xml</note>
                <note type="imgpath">giovio2/jpg</note>
                <note type="imgtype">html</note>
            </notesStmt>
            
<sourceDesc>

                <bibl>Basel: Petrus Perna, 1596.</bibl>
            </sourceDesc>
        </fileDesc>
        
<encodingDesc>

            <editorialDecl>
                <p>Regeln fuer die Texterfassung 03/2001</p>
            </editorialDecl>
            <refsDecl>
                <p>not necessary</p>
            </refsDecl>
        </encodingDesc>
        
<revisionDesc>

            <change>
                <date>01/2011</date>
                <respStmt>
                    <name>Reinhard Gruhl</name>
                    <resp>markup</resp>
                </respStmt>
                <item>text typed - structural tagging completed - no semantic tagging - no spell
                    check - no orthographical standardization </item>
            </change>
        </revisionDesc>
    </teiHeader>
    <text>
        <front>
            <pb id="as001"/>
            <titlePage>
                <titlePart> PAVLI IOVII <lb/> NOVOCOMENSIS <lb/> EPISCOPI NVCERINI <lb/> Elogia
                    <lb/> Virorum bellica virtute <lb/> illustrium, <lb/> Septem libris iam olim ab
                    Authore <lb/> comprehensa <lb/> Et nunc ex eiusdem MVSAEO ad viuum <lb/>
                    expressis Imaginibus <lb/> exornata. <lb/> PETRI <lb/> PERNAE TYPOGRAPHI <lb/>
                    BASIL. <lb/> OPERA AC STVDIO <lb/> CIC LXXVII. </titlePart>
            </titlePage>
            <pb id="as002"/>
            <gap desc="blank space" resp="sampling"/>
            <pb id="as003"/>
            <div type="inscription">
                <p>FRANCISCO MEDICI <lb/> MAGNO HETRVRIAE DVCI <lb/> HEROICARVM NON MINVS VIRTVTVM
                    QVAM DIGNIT. FORTVNAEQVE <lb/> PATERNAE HAEREDI ET SVCCESSORI OPT.
                    EXOPTATISSIMOQVE <lb/> IOVIANVM HOCCE <lb/> MVSAEVM <lb/> COSMO PRINCIPI VERE
                    <lb/> MAGNO A SVMMO AETAT. NOSTRAE HISTORICO <lb/> IAM OLIM DEDICATVM; <lb/>
                    CONSECRATVMQVE NVNC VERO VIVIS ILLVSTR. <lb/> VV. IMAGINIB. MAGNO STVDIO, PARI
                    ARTE NEC MINORE <lb/> SVMPTV <lb/> INSTRVCTVM, AVCTVM, ET EXORNATVM, P. PERNA
                    CIVIS ET TYPOGR. <lb/> BASIL. DEVOTO ANIMO DD.</p>
            </div>
            <pb id="as004"/>
            <div type="poem">
                <head>PAVLI IOVII EFFIGIES.</head>
                <gap desc="illustration (portrait of Givio)" resp="sampling"/>
                <lg>
                    <l>Cedite facundi, Musarum gloria, vates,</l>
                    <l>Oratorque tuo flumine constiteris.</l>
                    <l>Qui gesta Heroum maiori dixerit aestu,</l>
                    <l>Non Iovio vixit sub gemino axe prior.</l>
                </lg>
                <p>T. M.</p>
            </div>
            <pb id="as005"/>
            <div type="preface">
                <head>PAVLI IOVII NOVOCOMENSIS EPISCOPI NVCERINI <hi rend="italic">IN</hi> ELOGIA
                    VIRORVM BELLICA VIRTVTE ILLVSTRIVM, <hi rend="italic">Praefatio AD COSMVM
                    MEDICEM Florent. Ducem.</hi></head>
                <p>VETERES Philosophi, qui ex Zenonis Stoici disciplina et porticu prodierunt,
                    magnanime Co SME, tanquam contenti nuda illa horridaquevirtute, ideoque ea
                    sententia felices; vel ob id agrestiores caeteris durioresque habiti sunt, quod
                    de contemnenda gloria assidue disputarent, et libros accurate conscriberent;
                    tametsi eam non insulsa dissimulatione, dum libris nomen suum apponunt, obliquo
                    veluti viae compendio consequi niterentur. Huius ego seuerae atque adeo
                    pertinacis sectae ingenia. Vti parum explicata, tristique duritie aliena a
                    communi hominum societate, minime probauerim. Quid enim aliud est quam hac
                    exitiali persuasione, homines ad egregia corporis et animi agenda facinora,
                    promeren damque laudem natos, proprio innataevirtutis honestique laboris fructu
                    spoliare? Quando hac stultissima (vti reor) censoria lege, id vnum praeclare
                    contenditur, vt gloriam ex benefactis optime speratam, et extra praesentis vitae
                    inuidiam postfata cumulate obuenientem, funditus euertamus. Non mirum itaquesi
                    his multo sapientiores fuisse arbitramur eos qui beatam vitam gloriosis ac
                    illustribus factis ad perennem nominis laudem, non in aridasterilique virtutis
                    imagine, sed in nobilium operum aemulatione posuerunt. Verum in toro humanarum
                    actionum cursu facile euenit, vt quum omnes eandem gloriam appetere videantur,
                    non vno tamen atque eodem itinere ad eam consequendam contendant Eo enim quisque
                    vel temere fertur, quo naturae genius facile ducit, aut impotenter trahit; nisi
                    praecellenti educatione, et multis exactae disciplinae praeceptis, quaesiti
                    confirmatique mores, variis animi morbis et perturbationibus medeantur. ld autem
                    liquido perspici deprehendique potest ex his bellicosis, vtita dicam, Heroibus,
                    qui adveram effigiem insigni pictura express, in <pb id="as006"/> Musaeo nostro
                    spectantur. Herum enim vitas per elogia ipsis supposita tabulis, Laconica
                    breuitate conscriptas, tibi vni, Italicae dignitatis existimationem vera virtute
                    tuenti, studiose dicauimus, vt tot diuersorum ingeniorum, humanaeque varietatis
                    exempla, magno tuo seculique no stri commodo inter sese conferantur. Scio enim
                    quam graui constantique iudicio, dumliteris bonisque artibus impense faues, et
                    pietatem in primis atque iustitiam colis, ad verum non simulatae, sed illustris
                    famae decus anheles; et quo incorrupti animi decreto scelera odisse vindicareque
                    soleas. Ad famosos autem quosdam, admirandis rebus gestis, sed condigno
                    detestabilis vitae exitu damnatos, idcirco descendimus, vt praeclara virtus,
                    adumbratae laudis collatione certius atque viuidius exprimatur. Erit enim hoc
                    vtriusque famae monumentum his omnibus singulari documento, qui tecum rectissimo
                    itinere ad perennem laudem aspirant; si vituperanda repudiare, sectarique
                    laudanda, nobili salubrique aemulatione, in hac vita maxime decorum atque
                    honestissimum esse putauerint. Vale. Romae.</p>
            </div>
        </front>
        <body>
            <div1 id="GiEB.01" n="1" type="?">
                <pb id="s001" n="1"/>
                <div2 id="GiEB.01.01" n="1" type="section">
                    <head>Romulus.</head>
                    <gap desc="illustration" resp="sampling"/>
                    <p>PRAESTANTISSIMO hercle (si praefari licet) incomparabilique merito, et laetis
                        quidem auspiciis ROMVLI Quirini Romani Regis effigies, ante omnes spectanda
                        proponitur. Nulla enim cuiusquam mortalis vel stupendae originis euentu
                        miraculo que, et sancta priscae aeratis antiquirate nobilior, vel
                        immortalium operum vera aestimatione praestantior, vel demum tanti oris
                        atque habitus dignitate augustior in Vrbe extat: vt ex marmorea statua, quae
                        iuxta Laurentianam Damasi aedem, in fronte Gallorum ciuium domus posiraest,
                        collato veteri numismate, ab eruditis praeclare deprehenditur. Itaque fas
                        esse putamus aeternae Vrbis conditorem venerari, Deo (vti ferebant) Marte
                        genitum, acideo authorem disciplinae militaris, qua Romana res in immensum
                        creuit, vt fatalis nec desituri vnquam Imperij fundamenta iacerentur. Hinc
                        enim vel inuita reluctanteque saepius fortuna, tanquam ab augusta, almaque
                        Vrbe, certissimo domicilio, liberaque gentium omnium patria, a subacto
                        quondam inuictis armis terrarum orbe, cum Caesarei Imperij legitima iura
                        insigniaque, tum verae religionis sacra petuntur. Vere enim Romanum est dare
                        leges: atque item Regna ad non dubium sempiternumque sacrosanctae dignitatis
                        specimen, testata virtute merentibus elargiri. Sed Romulus institutis
                        equitum decuriis, lectoque ex Patribus Senatu, et distincta per Tribus
                        ciuitate, quum vrbanas recenseret copias, oborta repente sereno caelo
                        turbidatempestate, vti Deo satum decebat, in caelum remeans, inter mortales
                        esse desiit. Nihil enim ei post deuictos hostes, actosque triumphos, et
                        templa loui Feretrio, Statorique <pb id="s002" n="2"/> votis nuncupatis in
                        Capitolio rite dedicata, maius vel admirabilius peragendum supererat, quam
                        vrse ciuibus nequaquam mortalem fuisse ostenderet: Quum regnasset annos
                        xxxvij.</p>
                </div2>
                <div2 id="GiEB.01.02" n="2" type="section">
                    <head>IANI VITALIS Panhormitani.</head>
                    <l>Fortissimorum Principem Quiritium,</l>
                    <l>Vrbisque gloriosae, et orbis arbitrae</l>
                    <l>Quaestrauit omnes nationes barbaras</l>
                    <l>Quas Phoebus vndequaque lustrat, aspice,</l>
                    <l>Genus Deorum, conditorem Romulum.</l>
                    <l>Tantum vnus omnes vicit ille Principes</l>
                    <l>Virtute mentis, corporisque robore,</l>
                    <l>Quantum triumphis, praelysquefortibus.</l>
                    <l>Ne quaere bustum bellicosi Numinis</l>
                    <l>Romane, sedes namque viuo contigit</l>
                    <l>Caelum, micat stellis vbi felicibus</l>
                    <l>Receptus inter caelites lectissimos,</l>
                    <l>Vti decebat Principem Quiritium.</l>
                </div2>
                <div2 id="GiEB.01.03" n="3" type="section">
                    <head>AVGVSTI COCCEIANI Brixensis.</head>
                    <l>Heroes, animae illustres, atque inclyta Martis</l>
                    <l>Insanientis pignora,</l>
                    <l>Aeternis properat louius, quae tradere chartu,</l>
                    <l>Vt clara viuant posteris:</l>
                    <l>Aequo ferte animo si primos carpsit honores,</l>
                    <l>Sedesque primas Romulus:</l>
                    <l>Qui genus aetherio ducens e sanguine, terris</l>
                    <l>Semen deorum sparserit:</l>
                    <l>Terrarum late dominam construxerit Vrbem</l>
                    <l>Superbi ad vndas Tybridis:</l>
                    <l>Regnaturem orbis Populum formauerit armis,</l>
                    <l>Almaeque pacis artibus:</l>
                    <l>Cumque omnes hominum meritis superasset honoris,</l>
                    <l>Migrârit in caelum Deus.</l>
                </div2>
                <div2 id="GiEB.01.04" n="4" type="section">
                    <head>Numa Pompilius.</head>
                    <gap desc="illustration" resp="sampling"/>
                    <pb id="s003" n="3"/>
                    <p>ROMVLO Caprae paludem desiderato consecratoque, Numa Pompilius successit.
                        Hunc religiosae grauitatis atque iustitiae fama inclytum, dissidentes inter
                        se Romani Patres, e Curibus Sabinis acciuerant, apud quos tetricae atque
                        incorruptae probitatis disciplina vigebat. Tum enim orbatis Rege Duceque,
                        cuius imperio per totannos assu euissent, absurdum erat non dum intellecte
                        libertatis nomen: nec ex toto Senatu reperiebatur, qui alteri tanquam
                        aequali, potius quam sibi, superba obtrectatione Regium decus concederer.
                        Itaque pu dendo consilio, sed ab euentu demum felici, pro ciue vix externus,
                        auditusque tantum, Rex est effectus. Is ingenti prudentia pacatis vndique
                        finitimis, quos inuicta Romuli virtus contuderat, populi ad arma nati
                        ferociam inuecta religione mitigauit, condito scilicet ad Argilletum et mox
                        clauso Iani templo, vt militares animi non sine numine ad colendae pacis
                        studia flecterentur. Haec vero institui monitu atque oraculo credi volebat
                        Deae Aegeriae, quae ab eo nocturnis maxime congressibus in nemorosa et
                        perenni fonte irrigua, valle colebatur. Inde enim sacerdotia Diis, et
                        singulos Ioui, Marti, et Quirino Flamines instituit. Deae Vestae
                        sacrosanctas Virgines legit: annoque ex lunaris cursus ratione in duodecim
                        menses digesto, quinam fasti, aut nefasti dies forent, populo edixit. Quibus
                        accumulatis sacrorum ceremoniis, efferi et rudis populi mentes, vsque adeo
                        imbutae captaeque sunt, vt facile iustitiam, fidem, temperantiam colere
                        discerent, nec iam validius qui peccarent, Magistratuum poena, quam Deorum
                        metu terrerentur. At Numa quum quadraginta tribus annis imperasset, exactae
                        aetaris senex sato cedens, Vrbem belli gloria superbam, quod deerat
                        sanctissimis temperatam legibus, atque optima pace florentem reliquit. Eius
                        effigiem marmoream diademate insignem, quam in Vrbe non vno in loco videmus,
                        nummi aerei cum literis, atque eadem imagine, verissimam esse ostendunt.</p>
                </div2>
                <div2 id="GiEB.01.05" n="5" type="section">
                    <head>ANTONII FRANCISCI RAINERII Mediolanensis.</head>
                    <l>Viderat armato Tybris sub Rege, Quiriles</l>
                    <l>Iura dare edomttis Marita finitimis:</l>
                    <l>Viderat et superis Populum piathura ferentem,</l>
                    <l>Sacraque sub sancto surgere Pompilio:</l>
                    <l>Cum latus, resono haec effudit flumine, Nostra o</l>
                    <l>Quam bene Roma colit, qua bene bellagerit.</l>
                </div2>
                <div2 id="GiEB.01.06" n="6" type="section">
                    <head>Artoxerxes.</head>
                    <p>HAEC mitrati Regis effigies superbo oris ductu, prolixaque barba, et naso in
                        aduncum prominente, Magni Artoxerxis fuisse coniicitur. Hanc ex antiquissimo
                        numismate argenteo Rodulphus Pius Carpensis Cardinalis omnis priscae
                        elegantiae studiosus, eruditioribus Romanae Academiae interpretandam
                        ostendit. Omnes itaque non ambiguis coniecturis in id consentiunt. Nam
                        Persarum Reges Magorum sacris initiari, ceremoniarumque principes esse
                        constat: ideoque eos vti thiara excelsa, exorna taque gemmis et pluuiali
                        chlamide, cultu non ab simili ab eo, quo Romani Pontifices in sacris
                        solennibus exornantur. Hunc autem a Persis Hebrae os accepisse crediderint,
                        a quibus demum ad nos manarit. Sed literae Graecae, quae in auersa monetae
                        parte leguntur, nihil plus exprimunt, quam Regi Regum Arsaci Benefico. Teste
                        enim Plutarcho Artoxerxi, qui Cyri minoris frater fuit, et Mnemon, id est,
                        Memor vocatus est, ad differentiam superioris Artoxerxis, qui Longimanus
                        appellabatur, Arsaci cognomen fuit. Arridet etiam ad coniecturam Plutarchi
                        problema, ex quo Persarum Reges naso adunco, tanquam e stirpe maioris Cyri
                        fuisse colligitur. Necobstat quod neque Artoxerxis, neque Persarum
                        inscriprae literae quicquam referant, quo niam id praeclare demonstratimago
                        Sagittarij in solio sedentis, quae visitur in auersa parte numismatis: nam
                        idem Plutarchus Per sarum Reges pecuniam auream ac argenteam cum nota
                        Sagittarij signare solitos tradit, adiecto Agesilai Regis lepidissimo
                        scommate. Is enim in Asia terra marique rebus contra Persas feliciter
                        gestis, quum summae victoriae immineret, a Lacedaemoniorum Magistratureuo
                        catus, amico interroganti, cur e limine speratae ingentis victoriae tam cito
                        rediisset. Ita respondit: An tu miraris, qui militiae peritus es, me
                        recentissimorum triginta milium Sagittariorum impetum sustinere nequiuisse?
                        At ille, qui nihil auxiliorum e Perside in Ioniam descendisse audierat, quum
                        omnino intempestiui reditus causam improbaret, sero salsi dicterij acumen
                        agnouit. Notabat enim hac in famia Agesilaus, patricios ciues, quod
                        obtrectatione laudis suae a Tissapherne Persa triginta milibus aureis
                        sagittariis corrupti, ipsum ab Asia reuo cassent. Sed ne ineptus sim,
                        Artoxerxem describen dum minime suscipiam, quum is qualis quantusque fuerit,
                        a Plutarcho scriptore luculentissimo memoriae tradatur. Id vnum tamen, quod
                        in Principe summae virtutis locum implet, et si quae sint internatae
                        vitiorum labes egregie contegit, et obscurat, praestantissimae scilicer
                        liberalitatis specimen, insigni praeconio extulerim. In eo enim tanta in
                        donando gratissimi animi magnitudo enituit, vt in referenda gratia pro
                        agresti saepemunusculo, tenuissimique ossicij genere, non ingentia modo auri
                        pondera, sed vrbes et prouincias rependere.</p>
                    <pb id="s004" n="4"/>
                    <gap desc="illustration" resp="sampling"/>
                </div2>
                <div2 id="GiEB.01.07" n="7" type="section">
                    <head>IANI VITALIS.</head>
                    <l>Quem spectas chlamide ornatum Medaque tiara</l>
                    <l>Regem Artoxerxem, Pharetratae Persidis inter</l>
                    <l>Praeclaros belli proceres, pacique Magistros,</l>
                    <l>Quos touius posuit liquidi prope murmura Lari,</l>
                    <l>Hic vbi Musarum erexit de nomine villam,</l>
                    <l>Aeternumfamae monumentum, auique perennis:</l>
                    <l>Hic ille est, in quem natura exempla bonorum</l>
                    <l>Congessit, Regumque malorum immania facta.</l>
                    <l>Huius magnafuit laus exegisse tyrannos</l>
                    <l>Et claros meritis Reges, et munera parua</l>
                    <l>Muneribus pensasse ingentibus, et simul vrbes</l>
                    <l>Sponte dedisse sua passim, nec clarius vnquam</l>
                    <l>Duxisse, insigni quam de virtute mereri.</l>
                    <l>Sol tamen hic proprias habuit quandoque tenebras</l>
                    <l>Dum nimis indulget vetito inconsultus amori,</l>
                    <l>Abrogat et leges naturae, ardensque duarum</l>
                    <l>Iungitur amplexu natarum: atque his super addit</l>
                    <l>Infandam nati caedem. Sed splendida in illo</l>
                    <l>E tenebris vitiorum emersit ad aethera virtus.</l>
                </div2>
                <div2 id="GiEB.01.08" n="8" type="section">
                    <head>Alexander Magnus.</head>
                    <p>LEXANDRVM Macedoniae Regem, qui subacto Oriente Magni cognomen adeptus,
                        imperium Indico Oceano et Riphaeis niuibus terminauit, hoc honore spectarae
                        frontis, et rosei vulrus decore praeditum fuisse constar, ex ipsa fide
                        numismatum et statuarum, Graecorumque praesertim testimonio, qui formam eius
                        religiosissime descripserunt. Tradunt enim (quod mirum videri possit) eum
                        nonnunquam ex serena atque pulcherrima facie, in trucem atque terrificam
                        mutari solitum, et tum maxime, quum in praeliis iracundia incensus, Martium
                        vigorem igneis atque minacibus oculis euibraret. Is a</p>
                    <pb id="s005" n="5"/>
                    <gap desc="illustration" resp="sampling"/>
                    <p>prima statim adolescentia, vti lectissimis moribus et literis ex Aristotelis
                        Praeceptoris disciplina grauiter imbutum decebat, vsque adeo generosi et
                        laudis amore deflagrantis ingenij aciem intendit, vt aemulatione decoris,
                        paterna groria vehementer augeretur: Quasi ille stratis vndique hostibus, et
                        tot vrbibus manu captis, nihil iam sibi maiora armis ausuro plane
                        relinquerer, quo innata necdum spectata virtus enitescere posset. Sed
                        Fortuna, vt plerunque accidit, ingentium animorum praeclara adiutrix,
                        inuictas interempti patris copias excipienti, multo ampliora quam tum
                        cuperet regni et gloriae spatia despondebat. Itaque maximarum virtutum
                        concursu inclytus ex Europa transgressus in Asiam fatali suae gloriae
                        destinatam, post innumerabiles praeliorum victorias cunctis gentibus iugum
                        imposuit, tanta felicitate, vt ad Scytharum Indorumque solitudines, aras
                        victoriae testes consecraret. Verum qui supra mortales nominis famam
                        extendisse censetur, Dijs proximus existimari potuit, si se ipsum, qui
                        cuncta deuicerat, demum vicisset, nec pro certo numine haberi adorarique
                        vanissime concupisset. Mirificam enim excelsi animi indolem assentantes
                        Persae nimia adulatione corruperant, quod eis Alexander regibus seruire
                        assuetis, mortali specie formosior et augustior appareret. Ipse quoque
                        reputatione fortunae suse, quae nusquam aduersa coeptis atque ausibus
                        intemperanter aspirasset, ita gloriam ab admirandis operibus sponte
                        nascentem inflato animo sentire coeperat: vt iam plane se Philippo
                        inuictiseimo rege genitum puderet, cum graui Olympiadis contumelia, postquam
                        confesso matris adulterio, se Hammone Ioue editum mentiretur. Ideoque exuta
                        penitus humanitate, amicorum praecipuos vanitatem superbientis animi
                        detestantes, temulenta crudelitate trucidaret. At Graeci authores, quod
                        infinitas gloriae auido iuueni totus orbis ad iustum triumphum minime
                        sufficeret: ita eum congestis laudibus supra mortales attollunt, vt caeterae
                        gentes illum seipso admirabiliorem extitisse arbitrentur, quod nondum
                        alteram fortunam expertus, dum bella ex <pb id="s006" n="6"/> bellis
                        sereret, in medio vitae cursu cecidetit: non immitti herele fato, auertente
                        cum a Romanis armis, quae facto virtutis et disciplinae periculo, si in
                        Italiam transisset, spoliare eum anteparta belli gloria, aut cerre multum de
                        fulgore tanti nominis detrahere potuissent.</p>
                </div2>
                <div2 id="GiEB.01.09" n="9" type="section">
                    <head>ANTONII FRANCISCI RAINERII.</head>
                    <l>Quid tua te Macedo iuuit late aucta per orbem</l>
                    <l>Gloria, Hyperboreo qua riget auragelu?</l>
                    <l>Quaque pharetratae surgunt iuga Persiais, et qua</l>
                    <l>Ebibit Eoas decolar Indus aquas?</l>
                    <l>Victorem cum te Populorum vicerit ira:</l>
                    <l>Noxiaque vndanti pocula sumpta mero,</l>
                    <l>Et tumidi fastus, Diuûm queis poscis honores,</l>
                    <l>Cogis et ingenuos flectere collae viros.</l>
                    <l>Haec procerum impulerunt fida olim pectora, Regi</l>
                    <l>Miscere esaeua toxica Thessalia.</l>
                    <l>Fortunam reuerere: noua o qui sceptra capessis</l>
                    <l>Nam Dea, regna agili datque adimitque manu.</l>
                </div2>
                <div2 id="GiEB.01.10" n="10" type="section">
                    <head>Pyrrhus Epirotarum Rex.</head>
                    <gap desc="illustration" resp="sampling"/>
                    <p>INTER admiranda Romanae antiquiratis monumenta, Pyrihi Epirotarum Regis
                        marmorea starua primam obti nerclaritatem. Haec humana statura procerior, et
                        tota quidem incolumis galeata thoricaraque stantis, et sarissae innstentis
                        gestu, in Angeli Maximi honestissimi ciui, domo conspicitur: non sine
                        admiratione ingentis eiusviri vim, ore arque oculis cum laude artificis
                        spectautium ingeniis repraesentans. Nemo enimei maximorum Ducum. Aut robusta
                        atque habili corporis forma exercitationeque, aut indomiro vigore militaris
                        animi, aut eximiae laudis, quae armis peteretur, cupiditate comparari
                        potest. Quum inter pugnacissimos <pb id="s007" n="7"/> Imperatores prope
                        vnicus, inter magna nimos vero Reges ad gloriam anhelantes omnium
                        confessione praecelleret. Sed qui oblatum in acie hostem inuicta dextra
                        sternere, castrametandique, et instruendae aciei disciplina caeteros duces
                        anteire, ac inter omnes bello inclytos veri decoris famam extendere
                        didicerat, vel perampla iam pariae, affectataeque gloriae spatia rerminare
                        nesciit, vtpote qui bella exbellis ducendo, prouocandoque saepe Fortunam,
                        aliasatque alias ex victoriis, nusquam confecto bello victorias sectaretur:
                        quod volucri quodam igne ardentis animi concitatus, ad Alexandri Magni decus
                        aspirarer. Itaque dum ab Epiro in Italiam, atque inde in Siciliam, et rurfus
                        e Sicilia in Graeciam verteretur, vaga arma circumserenti Fortuna illusit:
                        vsque adeo indigno tanti Herois exitu, vt cuius impetum et robur Romana arma
                        vix sustinuerint, Argiuae mulieris manu deiecta in caput regula
                        perfregerit.</p>
                </div2>
                <div2 id="GiEB.01.11" n="11" type="section">
                    <head>GABRIELIS FAERNI Cremonensis.</head>
                    <l>Epirus mihi parua quidem, sed Martia tellus,</l>
                    <l>Et patria, et Regnum, et generosae bellica menti</l>
                    <l>Materies fuit. Aeacides mihi sanguinis author.</l>
                    <l>Et mea cognatum virtus expressit Achillem.</l>
                    <l>Ipse ego praesoripto docui munimine valli</l>
                    <l>Metari castra, et tutos ad bella receptus.</l>
                    <l>Romula me pubes certamine fusa cruento</l>
                    <l>Italicae experta est sub moenibus Heracleae.</l>
                    <l>Quo terrore truces animos atque asperacorda</l>
                    <l>Fregissem Aeneadum, et statuissem fa dera victis,</l>
                    <l>Ni pacem infamem, caeci sententia discors</l>
                    <l>Dissuasisset, et ad lituos atque arma vocasset.</l>
                    <l>Sic ego re infecta Italo de littore cessi.</l>
                    <l>Quo me sors grauis, atquae imitta fata trahebant,</l>
                    <l>Ad clarum nece nostra Argos, vbi saeua cientem</l>
                    <l>Praelia, ab excelsis vlirix me tegula tectis.</l>
                    <l>(Indignum) dextra deiecta afflixit anili.</l>
                </div2>
                <div2 id="GiEB.01.12" n="12" type="section">
                    <head>Annibal.</head>
                    <gap desc="illustration" resp="sampling"/>
                    <pb id="s008" n="8"/>
                    <p>NVLLIVS vnquam vere inclyti Imperatoris virtus quam Poeni Annibalis clarior
                        atque testatior fuit, quum admiratione ingentis animi, qui Romano nomini
                        dirus hostis extiterat, honoris nomine statuam meruerit. scilicet vt media
                        in Vrbe ad funestum et execrabile monumentum, truculenti hostis imago
                        spectaretur: graui quidem ac apprime nobili decreto. Nam si Romani senatus
                        iudicium aestimare velimus, inexpiabili profecto inuidia Carthaginenses
                        ardebunt, qui summae gloriae Imperatorem ciuemque suum ab aduerso pugnae
                        exitu solum vertere coegerint, vt in hostium vrbem gloriosa quadam adoptione
                        transiret. Quid enim ad diuturnam laudem populo Romano honestius vel
                        luculentius esse potuit, quam tanti hostis nomen, postquam ille toto
                        terrarum orbe et exul, et profugus, epoto demum veneno, misere necem sibi
                        consciuisset, erecto perenni simulacro, aeternae memoriae consecrasse.
                        Tantam enim vim esse praestan tissimae virtutis intelligi volebant, vt extra
                        inuidiam vel in hoste celebranda censeretur. Nec vllo hercle certiore
                        testimonio indomita Romana virtus niti potuit: nisi eum vbique vindicatio
                        iniuriis, a se plane deuictum ostenderet, qui paulo ante bellicosissimarum
                        gentium legiones ex Africa, Hispania, Galliaque, ad Italiae vastitatem
                        trahens, tot partis ad Trebiam, Trasymenum, et Cannas victoriis, summum
                        pauenti, sed inuictae Vrbi terrorem admouerat. Eius ex marmorea statua
                        integrum caput penes Fabritium Peregrinum Parmensem vidimus, id cacuminato
                        villosoque pileo protectum erat, non absimili ab eo, qui visitur in argenteo
                        numismate Iubae Regia, quem purpurei coloris fuisse constat ex Hircianis
                        Commentariis, quum Rex ille barbarus superbo fastu, vt solus duorum
                        exercituum imperator videretur, Scipionem Magni Pompeij socerum interdicto
                        vsu purpurae, ad album vestitum redegisset. Hac autem villosi et purpurei
                        integumenti turbinata forma, Sulthanis nuper in Aegypto Syriaque
                        regnantibus, Praetorianorum equitum capita ad cerrum pro galea munimentum,
                        et ad terrificam speciem ornabantur. Alteram quoque Annibalis imaginem ex
                        vetustissimo aere Isabella Gonzaga Herculis Cardinalis mater, nobilium anti
                        quitatum sumptuosa cumulatrix, paulo ante Vrbis cladem nobis ostendit. Er
                        sedebat in elephanto cubitalis magnitudinis, turbinato pileo, et orbitate
                        oculi insignis. Cui, vt ab exemplo scite picto deprehenditur, plurimum
                        arridet id marmoreum dimidiatae staruae caput, quod pro Annibalecum
                        superioris Africani imagine apud Messanani a Decurionibus religiose
                        custoditur.</p>
                </div2>
                <div2 id="GiEB.01.13" n="13" type="section">
                    <head>FAERNI.</head>
                    <l>Ferus ille, dominae terror Vrbis et pauor,</l>
                    <l>Clarissimorum pestis et strages Ducum,</l>
                    <l>Procella Italici vastitasque, nominis</l>
                    <l>Delineatus hac tabella est Annibal,</l>
                    <l>Quem et ipsa quondam (ô testimoniu~graue)</l>
                    <l>Statuarum honore Romula Vrbs impertyt.</l>
                    <l>Quantum ille meritus est apud Poenos suos?</l>
                    <l>Qui in hostium vrbe, ipso inquam in hostili foro,</l>
                    <l>Virtutis ergo, marmore effictus stetit.</l>
                </div2>
                <div2 id="GiEB.01.14" n="14" type="section">
                    <head>Scipio Maior.</head>
                    <p>SCIPIO Maior, qui a deuicto Annibale, atque subacta Carthagine Africani
                        cognomen tulit, hoc excelso ore, et promissa caesarie, coronaque insuper
                        ciuica, conspicuus incessisse traditur, quum Proconsul in Hispania
                        debellatis Poenorum Ducibus, ac Hispanis admiratione virtutis atque
                        iustitiae in eius fidem se dedentibus, patris patruique caedem vindicasset.
                        Praelio siquidem ad Ticinum non ciuis modo, sed quod incomparabile fuit, et
                        Consulis, et patris seruati decus meruerat: quod non multo post noua atque
                        inusitata laude cumularet. Patricios enim in lugubri terrore Cannenfis
                        cladis despondentes animos, et turpissime de patria deserenda cogitantes,
                        vibrato super eorum capita gladio, ita a foedo consilio seuere deterruit, vt
                        eo die ipse vnus Vrbem praesentis animi magnitudine seruasse censeretur. Hac
                        summae virtutis indole florentem vsque adeo Populus suspexit, vt arcano
                        quodam religionis ostento, ex Draconis fabula inter incunabula conspecto,
                        eum diuinae stirpis esse putaret, quod in Capitolio, cellaque Ionis cum
                        numine colloqui, atque inde oracula excipere crederetur. Nusquant enim hac
                        via vadenti ad gloriam, et triumphos cumulanti, Dij immortales defuerunt,
                        postquam vir omnibus integrae probitatis numeris vel apudbarbaras gentes
                        admirandus, non sine diuino numine coelestique auspicio cuncta belli et
                        pacis munia obiret. Verum in eo maxime mi rum fuit, inter tot eximia naturae
                        et fortunae dona, quae modum excesserant, quod illud atrox et summae virtuti
                        semper infestum inuidiae monstrum, non modo non perculerit, sed sua
                        insuperabili gloria nitentem supra caeteros mortales, in immensum extulerit.
                        Quid enim ei vel speciosius, vel gloriosius ad nominis aeternitatem
                        Dijimmortales tribuerepotuerunt, quam vt immanis</p>
                    <pb id="s009" n="9"/>
                    <gap desc="illustration" resp="sampling"/>
                    <p>inuidiae domitor, de victore gentium omnium Romano populo triumpharet? Quum
                        citatus ad dicendam causam peculatus, despectis elusisque Petiliis, ab eorum
                        infami atque improbo tribunali recedens, vniuersum populum in Capitolium
                        secum abduxerit, quod priusquam profano iudicio vacarent, Ioui Opt. Max.
                        gratiae ingentes gratis piisque animis agendae censerentur, postquam eum
                        esse diem fastum solemnemque memoria repeterer, quo ipso Annibalem dirum
                        Romani populi hostem, in Africa et praelio, et hello denicisset. Contriuit
                        liuidos Tribunorum animos, ab hac generosa voce obortus pudor, et populum
                        repente circumflexit, quando hic ab iniqui iudicij spectaculo, ad iustissimi
                        triumphi pompam traheretur: illi vero fracto erectoque insitae malignitatis
                        atque saeuitiae successu, deserti ab omnibus et irrisi, neque vocem
                        impotenti Magistratus imperio dignam edere, neque oculos contusae ferociae
                        indices attollere possent. Verum Scipio optimi ciuis more, vt legibus parêre
                        videretur, ad Linternum sponte secessit, satietate gloriae vrbanarumque
                        rerum contemptu ad ductus, quod fortasse pro constanti credipar esser, nisi
                        indignatus Magistratuum acerbitatem amarulento ore Linterni sepulcro suo
                        inscribi iussisset. INGRATA PATRIA, NE OSSA QVIDEM MEA HABEBIS. Quo titulo
                        id oppidum abolito Linterni veterenomine, Patriam appellari hodie videmus.
                        Sed exultantiper loca sola Campani litoris, et rerum ab se gestarum meritas
                        laudes tranquillo animo ad felicitatem reperenti, inexpectatum supremae
                        gloriae decus obuenit, quod omnialio vel de Syphace atque Annibale
                        triumphatis, grauius atque nobilius, praedones humani generis hostes
                        contulerunt. Quum enim improuiso appulsis biremibus ad eius villam
                        frequentes accessissent, et Scipionis familia repentino metu excira ad vim
                        repellendam tuendumque aditum arma corriperet: se non venisse hostes
                        proiectis armis professi, id vnum postularunt, vt sibi liceret Scipionem
                        coram intueri, quem apud omnes gentes virtute et gloria celeberrimum,
                        venerari adorareque <pb id="s010" n="10"/> percuperent. Prodiit ergo
                        interritus Scipio, et procumbentibus ad pedes humaniter satisfecit, sic vt
                        reputatione insperati casus, non sine ciuium suorum inuidia erubesceret,
                        postquam exrorris et pene exul se ipso trium phatore maior ac admirabilior
                        immanibus Piratis, quam seruatis ab se ciuibus extitisset. Mortuus est eo
                        dem anno, quo clarissimi Graecorum et Poenorum. Duces Philopomenes et ipse
                        Annibal miserabilem virae exitum tulerunt.</p>
                </div2>
                <div2 id="GiEB.01.15" n="15" type="section">
                    <head>FAERNI.</head>
                    <l>Poenorum clades, damitor Carthaginis altae</l>
                    <l>Asdrubalis magni victor, et Annibalis,</l>
                    <l>Depictum cuius veteri de marmore vultum</l>
                    <l>In claris Iouius fixit imaginibus:</l>
                    <l>Quam te magnamme Heroum. tuaque ista verenda</l>
                    <l>Ora sacramque libens conspicor effigiem,</l>
                    <l>Eminet inparua maiestas quanta tabellae</l>
                    <l>Quantum conspicui floret honos capitis.</l>
                    <l>Apparet laeto granitas coniuncta decori,</l>
                    <l>Et datur excelsi cernere sensum animi.</l>
                    <l>Conspiciare diu, et vim spernere temporis aude</l>
                    <l>Diuimi species imperiosa viri.</l>
                </div2>
                <div2 id="GiEB.01.16" n="16" type="section">
                    <head>Athila.</head>
                    <gap desc="illustration" resp="sampling"/>
                    <p>HAEC facies inhumano luridoque pallore, ac efferi oris monstroso ductu, et
                        torua oculorum nictatione rerribilis, immanem Hunnorum Regis ATHILAE
                        saeuitiem spirat, sicuti ex aere artificis manu, et scriptorum stylo
                        expressam videmus. Hic siquidem ille est, funesti seculi dira clades,
                        vrbiumque et terrarum portento sus euastator, qui superbo arque terrifico
                        nomine, Dei flagellum appellari voluit: scilicet vt totius truculentiae suae
                        inuidiam, humanique generis odium, ab se in iratum Dei numen <pb id="s011"
                        n="11"/> auerteret: quasi non alio lictore opus foret, quam ipso Athila, qui
                        acerbius lege agere, et virgas, secures, ignes, validius exercere posset, vt
                        damnatae tempestatis mortales extrema supplicia meriti grauissime
                        plecterentur. Is Manduci filius, Bleda germano fratre, qui ad Budam
                        Pannoniae regnum sibi condiderat impie trucidato, innumerabilem Hunnorum
                        variarumque gentium colluuiem secum trahens per Noricum et Vindelitiam,
                        Remorumque fines, in Galliam irrupit. Sed in Catalaunicis campis edito longe
                        omnium cruentissimo praelio, ita Aetij virtute repulsus est, vt in Pannoniam
                        magna accepta clade redierit. Vnde demum post aliquos annos reparatis
                        copiis, per Carnicas alpes in Italiam sese vastabundus effunderet. Sed
                        haesit in limine aliquandiu, obsella per duos annos Aquileia, atque eadem
                        fame capta deletaque. Caeterum ab eius nobilissimae vrbis excidio, nihil
                        mitigata rabie deflexit in Euganeos et Venetos, Altino, Concordia,
                        Opitergio, Taruisio, Patauioque euastatis aut eu ersis: quum vndique tot
                        oppidorum atque vibium incolae, metu mortis, inproximas Hadriatici maris
                        paludes confugere cogerentur. Verum ab hac inusitata et plane miserabili
                        incolarum calamitate, laeto quodam maximeque felici auspicio, admiranda
                        vrbis Venetae primordia exorta sunt, insigni quidem magni numinis
                        prouidentia, quum munitissimo inter paludes situ stupendae eius vrbis
                        fundamenta iacerentur. Quae vna fere omnium per mille annos inuicta,
                        caeteris non obscure seruientibus, in Italia incorruptae libertatis decus
                        tuetur. Anhelabat Athila semper saeuus et furens ad Alarici praedonis famam,
                        qui ante quadraginta annos Romam orbis dominam summique imperij caput
                        immaniter deformarat, eoque iam cum tota mole barbararum gentium cruoris et
                        praedae auidus ferebatur, immanique voto potitus foret, nisi Martianus
                        Caesar viribus et belli fortuna inferior, a Deo maximo certam opem
                        implorasset, diuino instinctu per quietem admonitus, vt positis armis Leonem
                        Romanum Pontificem venienti belluae obiiceret. Suscepit itaque id munus
                        alacriter Leo, nihil reformidato periculo quod verae pietatis gloriam
                        afferret. Is non dubia sanctitatis opinione, et senecta venerabilis, cum
                        simplici ancistitum et patritiorum ordine in tiara, sacerdotalique amictu,
                        et praelata argentea cruce, ad tyranni pedes proiectus, ita atrocem eius
                        animum alias semper iratum et implacabilem, piis precibus mitigauit et
                        flexit, vt occulto perterrente numine attonitus et emollitus manus daret:
                        Nec multo post qui cuncta obuia prostrau erat, nec vsquam fisti potuerat,
                        modico contentus tributo in Pannoniam reuerteretur. Quid enim maius et
                        gloriosius armis peti potuit, quam Romanos, qui a deuictis toto orbe populis
                        tributum exegissent, tanquam domitos alienae virtutis admiratione
                        tributarios effecisse? Mirabantur Hunniproceres Romanae praedae auidi, quod
                        Athila virtutis et fortunae suae penitus oblitus ex bellicosissimo
                        Imperatore, homuncionis sacrificuli oratione fracto vigore animi, repente
                        alius et prorsus imbellis et timidus extitisset. Verum is ad ea respondens,
                        tantae commutationis causam in duos augustiore specie Heroes referebat, qui
                        a dextra laeuaque supplicantis Leonis vibratis gladiis sibi necem, nisi piis
                        precibus annueret, minitari videbantur. Eos proculdubio diuorum Petri et
                        Pauli spectra fuisse Christiani existimant. Athila vero vel supra omnes
                        barbaros ingenio maxime fero et agresti, vt suos itidem conuicio quodam
                        pacem Romanis datam improbantes eluderet, lepido scommate vsus fertur, quum
                        diceret; An non importune miramini quod ferarum Regi quem cuncta animantia
                        horrent, repente cesserim? facete ad Pontificis nomen alludens. Per hunc
                        modum Romanis tributo imposito in amiciriam receptis, quum in Pannoniam
                        esset reuersus, Hildidem excellenti forma vxorem duxit, sed mature Dij
                        prohibuerunt, ne ex eo ferali connubio proles aliqua tanquam humani generis
                        portentum ederetur: nuptiali enim nocte temulento atque alte stertenti,
                        tanta vis sanguinis per nares erupit, vt qui tot caedibus passim editis,
                        prouincias immanissime cruentarat, ad extremum subito expirans, coniugalem
                        thorum Iargissimo sanguinis sui flumine inundârit. Memoriae autem proditum
                        est, Martianum Caesarem per somnium ea nocte, qua Athila fato cessit,
                        fractum eius tyranni arcum, comminutasque sagittas, Theodosio indicante
                        conspexisse: quasi Diis curae esset, vt hostile quicquam ab ea terribili
                        fera timere desineret.</p>
                </div2>
                <div2 id="GiEB.01.17" n="17" type="section">
                    <head>ANTONII VVLPII Nouocomensis.</head>
                    <l>Quid tot conspiciens, viator, altum</l>
                    <l>Erecta adtumulum trophaea, totque</l>
                    <l>Victorum exuuias Ducum, vrbiumque</l>
                    <l>Tot cadauera, totque de subactis</l>
                    <l>Triumphos populis, stupes anhelus?</l>
                    <l>Rex ille Athila, Numinum flagellum,</l>
                    <l>Tu nosti reliqua: hic iacet: viator.</l>
                    <l>Certu vt nunc etiam cinis superbus</l>
                    <l>Spiret imperium, minas, furorem:</l>
                    <l>Hunc casus nisi narium soluta</l>
                    <l>Vena, dum thalamis nouaeque nuptae</l>
                    <l>Indulget nimis, abstulisset: orbis</l>
                    <l>Euersus, titulos, decusque monstro</l>
                    <l>Fatali cumularet, et trophaea.</l>
                </div2>
                <pb id="s012" n="12"/>
                <div2 id="GiEB.01.18" n="18" type="section">
                    <head>ADAMI FVMANI Veronensis.</head>
                    <l>Fax orbis ille, incendium, pallor, pauor,</l>
                    <l>Europa monstrum, quem nouum genuit parens,</l>
                    <l>Matris ferus quod carnifex foret suae,</l>
                    <l>Qui barbaro superbo ipse spiritu</l>
                    <l>Des Flagellum nomen indidit sibi</l>
                    <l>Terris furens satelles irati Iouis,</l>
                    <l>Per quem fuere secla facta ferrea,</l>
                    <l>Quum quaque mores vsque fundit barbaros,</l>
                    <l>Quo se ore viuens ferre suesset Athila</l>
                    <l>Tabella Iouij haec indicat planissime.</l>
                </div2>
                <div2 id="GiEB.01.19" n="19" type="section">
                    <head>Totila.</head>
                    <gap desc="illustration" resp="sampling"/>
                    <p>TOTILAS hoc roseo illustrique vultu, et statuta corporis eximia, multoque
                        multoque militaris animi vigore, Visigothicae regiae stirpis specimen
                        referens, Taruisij Rex est appellatus: paulo post quam Rex Vitiges Belisirij
                        virtute fractis opibus sese atque Rhauennam victori dedidit. Vt ad
                        Iustinianum triumphali spectaculo duceretur. Indignabantur enim reliqui
                        Gothorum proceres, qui in Venetiae Cisalpinaeque Galliae oppidis
                        remanserant, quod inuicta antea Gotharum virtus, Graecis homunculis
                        imperitia Vitigis, aut certe nimis celeri delperatione succubuisset.
                        Propterea hominem regia dignum corona animo arque oculis requirebant, qui
                        afflictum, humique prostratum Gothicum decus erigeret. Nam pauo ante
                        Theudebaldum Vitigi suffectum, quod Vraiam virum sua virtute et Vitigis
                        propinquitate <pb id="s013" n="13"/> clarissimum, indigne occidisset, Bella
                        Rogus inter epulas obtruncarat: fuccessoremque huius Atharicum Gothi
                        proceres, quod cum Iustiniano foede pacisei, quam armis contendere mallet:
                        incertum an veneno, intra paucos menses sustulerant. Itaque Totilas ex
                        Theudebaldi sorore genitus, insignique ob id procerum fretus studio, vsque
                        adeo animum sustulit, vt bonae speli plenus et gerendi belli maxime cupidus
                        ad veteris imperij. Theodoricique regis amplitudinem aspiraret: saepeque ad
                        Gothos concionaretur magnifice suadendo, vt nihil animo se demitterent, et
                        sibi secunda omnia, postquam Belisarius Italia decessisset, obuentura
                        sperarent. Nec opinionem fauentis populi vsquam fefellit, vtpote qui in omni
                        obeundo munere mirificae virtutis vim ad bellum afferret: et eo quidem rerum
                        successu, vt maximorum regum famam rerum gestarum felicitare aequasse, nec
                        immanissimi tyranni nomen a nostris impositum, merito tuisse censeatur: nisi
                        in postremo vitae actu, vt in Tragoedijs videmus, illudente Fortuna
                        corruisset. Primum eius operum victoria fuit de Bessa et Vitalio Bellisarij
                        ducibus ad Veronam partar laeto quidem auspicio, quod profligatis copijs
                        cuncta ad vnum militaria signa in eius potestatem venissent. Inde victor et
                        ferox Italiam percurrens, passimque praesidia confirmans, Spoletum cepit,
                        Beneuentum moenibus nudauit, Neapolim longa obsidione perdomuit. In ea autem
                        victoria, tanta vsus est dementia, lenitate, iustitia, vt Cononem praesidij
                        praefectum, liberali inuitatum stipendio, et id munus renuentem, quod
                        sacramenti religione obstrictus, sine scelere fidem mutare non posset,
                        incolumem datis comitibus Romam dimiserit. Romanos item milites et ciues
                        Neapolitanos inedia prope enectos, et passim ab immoderato auideque sumpto
                        cibo collabentes, distributis ad vitae et valetudinis rationes alimentis,
                        refbuit atque seruauit. Et quum vndique maleficia militum puniret, armigerum
                        suum, nobili ortum loco et apprime strenuum, de viillata ingenuae virgini
                        conuictum securi percussit, tanta seueritare, vt damnaci bona quae
                        erantamplissima, nupturae virgini in dotem adijceret. Brutijs demum,
                        Lucanis, et Calabris admoto vndique terrore in fidem redire coactis, satis
                        sibi bellicae laudis, satisque imperij sibi partum existimare potuit, nisi
                        Koma vrbium omnium domina ad summum gloriae cumulum potiri cupiuisset.
                        Necimpotentis barbari immani voto, Dij iam pridem Romanis infesti omnino
                        defuerunt: semel enim vt in fatis erar, atque iterum vrbs Roma sauris,
                        Cilicibus, custodiae locum prodentibus, capta, direpta, euastataque est.
                        Verum auso potitus Totilas nequaquam barbaro ingenio extanta victoria nouae
                        laudis occasionem intellexit: generosoque consilio violentiae atque
                        superbiae suae modum imponens, omnes qui in templa confugissent, incolumes
                        et liberos fore pronunciauit: vsque adeo remissa animi feritate, vt Pelagio
                        sacrorum Principi, et pro salute publica excidium deprecanti, religioso
                        quodam pudore placatus obediret, et in moenia tantum grassaretur, vt certis
                        in locis ingentium portarum instar adaperta, et potentiae suae vim, et
                        moderationis lenitatem aeterno monumento testarentur, Romanorumque familiae
                        in Campaniae oppida relegatae, patrij soli calamitatem diu lugerent.
                        Caeterum miseris, vt plerunque in ipsa clade accidit, pie riteque ad
                        placanda numina conuersis, non omnino serus vltor Narses aduenit, vt
                        commutata belli fortuna, qui a summo duce Bellisario superari nequiuerat,
                        praeualidus et ingens vir Totilas, a tripalme sene eunucho vinceretur. Cum
                        hoc enim Totilas postquam vndecim regnasset annos, in Vmbria iuxta Calles
                        oppidum viae Flaminiae impositum, ad aquam (vt dicunt) Alaniam, collatis
                        signis conflixit. Eo quidem euentu, vt quum diu inter vtranque aciem
                        phalerato equo, et auratis armis conspicuus, iaculo saepe in auras euibrato,
                        iridemque excepto, equitandi artem ostentasset, conserta demum pugna
                        prorugeret, vulneratusque a persequentibus, intenta fuga ad vicum Capras cum
                        tribus equitibus elaberetur. Ibi dum vulnus obligaret, nec sanguis
                        sisteretur, exrauit: Vna hac fortasse fatali sorte nequaquam infelix, quod
                        tanti modo nominis rex, et inter strenuos milites longe fortissimus, nec
                        vnquam antea victus, Eunuchi triumphum effu gerit: quum sine vllo funeris
                        honore nullisque inferijs, clam inter vepreta conderetur: vt inde post
                        aliquot dies indicante muliercula erutus, et plane agnitus, vel ab ipso
                        victore Fortunae ludibria graui animo reputante, miserationis et verecundiae
                        mixtas gaudio lachrymas exprimeret.</p>
                </div2>
                <div2 id="GiEB.01.20" n="20" type="section">
                    <head>ASTONII FRANC. RAINERII Mediol.</head>
                    <l>Haec Totilae effigies, quo iuncta leguntur in vno</l>
                    <l>Et decor, et robur; et pudor, et pietas.</l>
                    <l>Miscetur decori robur. pudor emicat armis</l>
                    <l>Quam forti apparet pectore, tam pius est.</l>
                    <l>Vtbem terrarum dominam capit: attamen Vrbis</l>
                    <l>Seruat captiuae templa, Deosque colit.</l>
                    <l>Semiuir ast illum valido domat agmine Narses</l>
                    <l>Infractum bellis onmibus ante virum</l>
                    <l>Flebilior sors nulla fuit, nam contigit illi</l>
                    <l>(Heu) prope foeminea procubuisse manu.</l>
                </div2>
                <div2 id="GiEB.01.21" n="21" type="section">
                    <head>ADAMI FVMANI.</head>
                    <l>Immanis ille pestis Vrbis, barbarus</l>
                    <l>Qua barbararum gentium terror, sui</l>
                    <l>Adortum ab occidente fines imperi</l>
                    <l>Olim feroci Marte dilatauerat,</l>
                    <l>Qui nostra vasstitate cuncta perculit</l>
                    <l>Vicos, agrosque ciuit ates, oppida,</l>
                    <l>Ritu procellae, turbinisque acerrime</l>
                    <pb id="s014" n="14"/>
                    <l>Deo atque hominibus abominatus Totila</l>
                    <l>Hac in tabellae pictus hospes an vides</l>
                    <l>Vt saeuus, importunus, impotens, adhue</l>
                    <l>Stragem minatur ere, caedem, sanguinem</l>
                </div2>
                <div2 id="GiEB.01.22" n="22" type="section">
                    <head>Narsetes.</head>
                    <p>NARSETIS veram imaginem, quam argenteis et aereis nummulis minime eleganter
                        expressam videmus, Graeci scriptores, Procopius, Agathius et Suidas, ad
                        perenne monumentum nobis ita repraesentant, vt eam non laetis modo oculis,
                        verum maxime pio gratoque animo admirari et venerari fas sit. Quid enim ex
                        omni annalium memoria admirabilius fuit, quam Gothorum gentem, indomito
                        immanium corporum, ingentiumque animorum robore terribilem, ipsumque
                        inuictum antea regem Totilam, ab homulo gracili, pusillo, et quod ma xime
                        miserum et pudendum hostes putarunt, desectae virilitatis eunucho, omnibus
                        fere piaelijs, ac vniuerso demum bello superari? Sicilia, totaque Italia
                        depelli, et ad internitionem nominis passim deleri? Fuit hoc profecto
                        incomparabile et vere summo amplissimae laudis decus, quum longe
                        speciosissimum de restituta Vrbe liberataque Iralia trophaeum Narseti
                        erectum conspiceretur: si certis sese finibus immensae virtutis gloria
                        terminaret. Accessit enim ad iplum excelsi trophaei cacumen, vt id noua
                        specie nouisque exuuijs exornaret, victoria de Francis ad Volturnum parra.
                        Irruperant in Italiam e Gallia Germani fratres Bulthinus et Leuthares,
                        Francorum principes, non contenti opulenta ea regione, quam ipsi e Germania
                        aduenae eiectis indigenis occupassent, vt post debellatos a Narsete Gothos,
                        Italiae imperium arriperent. Diuisis itaque copijs Bulthinus a Tyrrheno,
                        Leuthares ab Hadriatico litore, totam Italiae emensi longitudinem cuncta
                        obuia prostrauerant: iamque Bulthinus diues praeda e Brurijs atque Lucanis
                        rediens, quartam cladem afflictae adhuc Vrbi, et nondum plane munitae
                        proculdubio allaturus erat, nisi Narses irruenti belluae ad Casilinum
                        occurrisset. Erant Franci inuictum, et formidabile hominum genus, hamatis
                        atque mortiferis instructum telis: sano imperatori aequo in campo et iusta
                        acie refutandum: nec oppugnandum quidem in castris, quum selunata curuum
                        serie depressis solo ad axem rotis vndique muniuisset. Verum Narses vel
                        parua manu tot barbarorum robora per moras et astus mire sudificatus, ita
                        perfregit, vt inusitata aciei forma circumnentos, cadente Bulthino ad vnum
                        omnes trucidaret, et Volturni cruento aluco ingentia cadauera in Tyrrhenum
                        voluerentur. Parem quoque profectionis et vitae exitum, sed diuersa
                        conditione Leuthares tulit. Nam e Salentinis per Apuliam, Picenum atque
                        Flaminiam, quum in Venetiam essetreuersus, quod templa omnia passim sacris
                        donarijs spoliasset, vltore magno Deo inhorribilem incidit moibum, exquo
                        vesana rabie percirus, suos artus dentibus laceratos, manantemque cruorem
                        bibens deuorabat: et Franci ad vsSum omnes saeuiente pestilentia delerentur.
                        Tantis rebus gestis Narses quum per Italiam praecellenti pietate templa
                        conderet, et passim illatas a Gothis iniurias magnifice resarciret: summaque
                        legum aequitate populis ius diceret, id vnum omnino contendebat, vt fessa
                        tot malis Italia, secura atque opulenta pace frueretur. Sed his artibus
                        collecta gratia, auctis opibus, et insigni gloria florentem, quem immensae
                        Gothorum vires et formidanda Francorum arma non fregerant, oborta inuidia
                        humanae felicitatis commune malum, inexpectato ita perculit, vt incredibili
                        dolore incensus, animum omnibus antea iustitiae, religionis, et patientiae
                        virtutibus exaggeratum, ad vindictae libidinem indignanter verteret. Sophia
                        nanque Augusta muliebri liuore a delatoribus concitata, quum Narleti
                        successorem destinaret, ad eum contumeliose scripserat: vt iam tandem
                        diuitijs expletus in Italia regnare desineret: quando ei colus in Gynaeceo
                        Byzantij, quam Romae sceptium aptius conueniret. Quae verba vsque adeo
                        profunde in pectus descenderunt, vt Sophiae responderer, senere quidem,
                        ordiri, texereque solitum, marure daturum operam, vt paratis iam filis eam
                        scite telam ordiretur et texeret, quam necipsa nec vxorius imperator
                        retexere possent. Accersendum enim in Italiam e Pannonia Alboinum
                        Longobardorum regem, cui nemo ex inuidis resistere posset, existimauit: vt
                        intima Romani imperij viscera, nouae et bellicosissimae gentis irruptione
                        quaterentur. Verum omnibus magnitudine periculi terrefactis, Ioanne Romano
                        pontifice iustam iracundiam pijs precibus demulcente, Narses pristinae suae
                        pietatis et probitatis memor, perturbatam mentem ad clementiae decus vsque
                        adeo tempestiuereflexit, vt Alboinum iam intentum ad iter, subsistere,
                        opperirique alia nondum maturae occasionis mandata iuberet. Paruerunt
                        Longobardi, nec oblatum inuadendae Italiae consilium prius ad profectionem
                        explicarunt, quam Narses post aliquotannos cunctis quae ab imperatore
                        deferri possent honoribus functus, iam senex excessit e vita. Eius siquidem
                        inclyta virtus in postremo vitae actu, quod summae felicitatis fuit, immane
                        illud inuidiae monstrum, magnitudine admirabilium operum, et illustri
                        fulgore suo penitus obruerat. Imbelles enim liquidique aulae proceres non
                        obscuro ingruentis belli metu subacti, qui ad Narsetis praefecturam anhelare
                        <pb id="s015" n="15"/> ausi fuerant, eum quem priuatim oderant, vt plerunque
                        fit, publice miris laudibus extolleban ita vt mihi Narses supra omnes
                        mortales maxime ad mirabilis fuisse censeatur, postquam e Perside conditione
                        seruus et eunuchus inter delitias muliebres nutritus in Regia,
                        pretiosioriquedemum gazae fidelis custos praepositus, e tanta ereptae
                        virilitatis calamitate, vnicus piope cum virtute, tum fortuna imperator
                        extiterit. Nemo enim eo peracuti atque habilis ingenij vim solertius ad
                        consilium flexit, nemo grauissimarum rerum negotia certius explicauit, nemo
                        denique vtriusque fortunae impetum constantius atque felicius sustinuit et
                        auertit. Verum quod admirationis humanae modum excedere videtur, nullo
                        literarum fretus praesidio, quod sophistae ad parandam dicendi artem nunquam
                        operam dedisset: eloquentia militari tantum valuit, vt quum opus foret, rep
                        ente summus orator, animos quo vellet facile impelleret. Cunctas siquidem
                        humanarum rerum actiones ad religionem reuocabat, ex qua non dubia
                        praesensio diuinatioque rerum bellicarum, et longa infracti animi patientia
                        et cuncta denique iustitiae temperamenta profluerent. Nec in tenui
                        corpusculo supra ingentis animi vigorem expetita magnis ducibus, equitandi
                        et iaculandi peritia deerat, qua vires in hoste ad impetum validiores mire
                        contemneret et eluderet. Nobilissimum eius operum Romae visitur marmoreus
                        pons, quem Torilas disiecerat, Anieni Salaria viaimpositus, in quo tale
                        Epigramma incorruptis adhuc literis legimus, dignum vtique vt non in ponte
                        tantum, sed toto orbe ad Narsetis gloriam celebretur.</p>
                    <l>Quam bene curuati directa est semita pontis</l>
                    <l>Atque interruptum continuatur iter,</l>
                    <l>Calcamus rapidas subiecti fluminis vndas</l>
                    <l>Et libet iratae cernere murmur aquae,</l>
                    <l>Ite igitur faciles per gaudia vestra Quirites</l>
                    <l>Et Narsin resonans plausus vbique canat.</l>
                    <l>Qui potuit rigidas Gothorum subdere mentes,</l>
                    <l>Hic docuit durum flumina serre ingum.</l>
                </div2>
                <div2 id="GiEB.01.23" n="23" type="section">
                    <head>ANTONII FRANCIS CI RAINERII.</head>
                    <l>Non no~hac tabula semiuirum hunc fingere paruula</l>
                    <l>Fas est, marmoribus quem decuit scalpier, arduo</l>
                    <l>Aut Ossa, aut Rhodope, aut aerio Caucaseo in iu</l>
                    <l>Si spectes animum belligeri, factaque fortia. (go,</l>
                    <l>Hic Narses, pegio quem peperit Persidis inclyta</l>
                    <l>Byzantique aluit, quem domus olim aurea Caesaris</l>
                    <l>Eductum muliebri imperio et mollibus in iocis,</l>
                    <l>Acuto fuerant secta cui pondera forcipe.</l>
                    <l>Hic ille est valido consilio qui quatit agmina</l>
                    <l>Gothorum, et madidum sanguine regem Tatilam Italo,</l>
                    <l>Francorumque acies, barbariemque Ausonia expulit.</l>
                    <l>Salue, ô macte animo semtuir et clarior omnib.</l>
                    <l>Veris Marte viris. Nunc vtma~magne resurgeres.</l>
                </div2>
                <div2 id="GiEB.01.24" n="24" type="section">
                    <head>Carolus Magnus.</head>
                    <p>SALVE Heros bellica virtute, illustri iustitia, et Christiana pietate supra
                        omnes Augustos maxime inclyte. Salue imperator inuicte non MAGNI modo, quod
                        consensu nostri orbis cum incomparabili gloria tibi obuenit, sed TER MAX.
                        cognomento dignissime. Tu enim gentes immanitate barbaras et in vestigio
                        mori potius quam vinci solitas, quoniam insanis superstitionibus seruirent,
                        ita lustis armis et diuina tuavirtute domuisti, vt non opibus et libertate
                        spoliatae, vinctas manus ad seruitium victori darent, sed conseruatae
                        incolumes a dementia pietateque tui nominis insigne beneficium acciperent:
                        quum ad verae religionis cultum, te hortatore, magistroque ducerentur. His
                        nempe longe optimis belli et pacis artibus, non indomicos modo Saxones et
                        peruicaces Cantabros perpetuis victoriis deuictos, verum quod ad perenniorem
                        laudem nobilius fuit, Longobardos arroganter et impie sacrosancto pontifici
                        infestos, Deo vltore funditus excisos videmus. Salue itaque Christiani
                        imperij propagator Augustissime, potificiae dignitatis assertor etvindex,
                        aureaeque aetatis conditor. Te siquidem auspice Iralia in primis, quae iam
                        pridem a Gothis et Vanda lis deformata prostrataque ferrei seculi iniurias
                        pertulerat, sese vsque adeo felici rerum omnium prouentu erexit, vt
                        pristinae amplitudinis ornamenta reciperet, et religio ad firmiorem
                        dignitatem rite instaurata, clariore iam nominis sui authoritare potiretur,
                        et singulae prope vrbes tuae eximiae liberalitatis atque magnificentiae
                        monumenta mirarentur. Verum Etrulci nullo vnquam aeuo tuas laudes silebunt,
                        quod Florentiam omnium vrbium longe pulcherrimam ad non dubium, si
                        admirabile aedificiorum decus spectetur, totius Italiae ornamentum, in
                        cineres a Gothis conuersam restitueris. Itaque magnanime Carole, nihil nobis
                        ex tui decoris memoria maius aut luculentius relinquitur, quam vt hanc
                        generosae frontis et probi vereque augusti oris speciem contemplando
                        sanctissime veneremur. Neque enim dubitare fas est, quin inter priscae
                        aetatis Heroes mirifica pietate in coelo beatas sedes meriros, aeterna
                        felicitate perfruare. Vel ob id teipso in terris maior et venerabilior, quod
                        plerique Romani imperij successores nequaquam</p>
                    <pb id="s016" n="16"/>
                    <gap desc="illustration" resp="sampling"/>
                    <p>aemulatione gloriae ruae ducti, et impie et turpiter ad cercum dedecus ac
                        ignominiam neglectae religionis imperarint. AEream Caroli effigiem nobis
                        dono dedit Alfonsina, Magni Laurentij Medicis nurus.</p>
                </div2>
                <div2 id="GiEB.01.25" n="25" type="section">
                    <head>IOANNIS BELLAI Cardinalis Parisiensis.</head>
                    <l>Caerole dum monstras aditus quibus Italaposset</l>
                    <l>Externum virtus ferre subacta iugum,</l>
                    <l>Lene tamen ferre illa iugum sub principe leni,</l>
                    <l>(Quate fuisse tibi vidimus ingenium)</l>
                    <l>Extinxti pene vnus opes Latiasque tuasque,</l>
                    <l>Nec laus in lucro vt debuit esse, fuit:</l>
                    <l>Regnandi neque enim est, vt regni exempla secutus</l>
                    <l>Aemulus heu coepti qui fuit ille tui,</l>
                    <l>Aemulus ille quidem, coeptique et nomimis haeres</l>
                    <l>Sed tibi tam, victo quam nocuus Latio,</l>
                    <l>Nam Latio est vsus sic in tua viscera victo,</l>
                    <l>Vt sit in authorem poena retorta suum:</l>
                    <l>Si nescis, proceres coesos animasque nepotum</l>
                    <l>Errantes toto consule in Elysio.</l>
                </div2>
                <div2 id="GiEB.01.26" n="26" type="section">
                    <head>HONORATI FASITELII.</head>
                    <l>Audisti ne olim magni post Herculis arma</l>
                    <l>Extremam paribus Calpen qui terruit ausis</l>
                    <l>Inuictum virtute animi, dextraque Rolandum?</l>
                    <l>Audistin robusta senis tot pignora Amonis,</l>
                    <l>Ac teneram roseo cum primis ore puellam</l>
                    <l>Casside sub dura solitamse credere campe,</l>
                    <l>Congressamque viris victricem excedere pugna?</l>
                    <l>Atque alios, aliosque, omnes fortissima bello</l>
                    <l>Pectora, bis senos ex ordine Palatinos?</l>
                    <l>Quos magnis longum spectatos Gallia rebus</l>
                    <pb id="s017" n="17"/>
                    <l>Euexit coelo, et sulgentibus intulit astris,</l>
                    <l>Insignes scilicet spolys Heroas opimis</l>
                    <l>Insignes raptis immani ex hoste trophaeis?</l>
                    <l>Hoc duce, quem multo trabeatum cernis in auro,</l>
                    <l>Nunc etiam aspectu ipso, et maiestate verendum,</l>
                    <l>Hoc meruere olli, et tantum exhausere laborum</l>
                    <l>Carolo hic ille est, que~nec secla vlla, nec aetas</l>
                    <l>Non canet eximio Magnum cognomine regim:</l>
                    <l>Cuius ab auspicys tum primum Gallica signa</l>
                    <l>Batis, et infractus victricia sensit iberus.</l>
                    <l>Intremuere Asiae reges, iacuitque subacta</l>
                    <l>Punica terribili tellus concussa duello.</l>
                    <l>Catera ab angustae spatijs exclusa tabellae</l>
                    <l>Te magni diuina IOVI monumenta docebunt.</l>
                </div2>
                <div2 id="GiEB.01.27" n="27" type="section">
                    <head>PARTHENII PARAVICINI Nouocomensis.</head>
                    <l>Haec vero longe ante alias quae fulget imago,</l>
                    <l>Quam circum densa mediam cinxere corona</l>
                    <l>Egregij reges, tibi maxime regum</l>
                    <l>Sacraetur, priscum reparas qui Martis honorem.</l>
                    <l>Nam vix Pipmi imperio sceptrisque potitus</l>
                    <l>Francorum iusta arma moues, atque hoste subacto,</l>
                    <l>Ducis Aquitana celebrem degente triumphum.</l>
                    <l>Nec mora quanquam ingens immani a Saxone bellum</l>
                    <l>Ingrueret, patrios fines transgressus et Alpes</l>
                    <l>Vixdum victrices aliquot augustaque, signa</l>
                    <l>Expandis, cecidere hostes rex captus, ab illo</l>
                    <l>Italiae amissos primum sperauit honores,</l>
                    <l>Et caput erexere arces, collesque Latini,</l>
                    <l>Relligio, Petrique ratis iam fessa procellis</l>
                    <l>Per te exoptatos subiit tutissimae portus.</l>
                    <l>Te ne adeo Ausonij pietas laudumque cupide</l>
                    <l>In lituos, arae, Romanaque sacra trahebant?</l>
                    <l>Qui Longobardum strages, et Baetica dicam</l>
                    <l>Agmina? perfractos Mauortia pector a iberos,</l>
                    <l>Et totum auspiciis domitum felicibus orbem,</l>
                    <l>Post obitos, quem tot exantlatosque labores,</l>
                    <l>Iuppiter emeritum coeli super arce locauit</l>
                    <l>Heroes inter claros, sanctumque senatum</l>
                    <l>Ausoma infelix, ecquem nunc aemula virtus</l>
                    <l>Excierit, quis tam pro relligione tuenda</l>
                    <l>Sollicitus, sacrisque Deumpia ceperit arma?</l>
                    <l>Vos o qui socias odiis ciuilibus vrbes</l>
                    <l>Vertitis, infandisque decus speratis ab ausis,</l>
                    <l>Si fama vos tangit amor, laudumque cupido,</l>
                    <l>Hoc agite, hinc tustis quaerenda est gloria bellae.</l>
                </div2>
                <div2 id="GiEB.01.28" n="28" type="section">
                    <head>Gotifredus Bolionius.</head>
                    <p>SACRO bello, quod ante quadringentos annos indicente Vrbano pontince, ab
                        illustribus Europae Regulis pro gloria Christiani nominis, incredibili
                        pietate susceptum, inusitata gestum virtute, ac admirabili felicitate
                        confectum est, GOTHFREDVS Bolionius supremum decus tulit. Is tum in Belgico
                        Oceani litore vrbi Bononiae dominabatur, praeque se ferebat antiquissimam
                        Lotharingiae stirpis nobilltatem, quum pontifex ad Charomontem Aruernorum
                        oppidum in Asiaticam expeditionem ad recuperandas Hierosolymas no men
                        dantibus, dextro humero rubra cruce religiose obsignato, coelestibus vitae
                        praemia promittebat. Omnium itaque princeps Gothifredus Christi se militem
                        professus, eam crucem, et belli tesseram de manu sacrosancti pontificis
                        accepit: Ea vero apud vniuersos erat, DEI VOLENTIS. Inerat ei praecipuum
                        naturae donum proceri corporis et grauissimi oris eximia dignitas, quam
                        excellens bellica virtus, et sancta promissi fides, incorruptique mores
                        adornabant. Nauarat Caesari in Italia bellum gerenti fortem fidelemque
                        operam: vnde trium linguarum peritiam et singularis indnstriae famam bello
                        et pace retulerat. Incredibile dictu est, quo militum concursu, quo ardore
                        procerum, quo diuitiarum, penatium, vxorum, et vitae denique contemptu
                        rubrae cruces pererentur. Diuino enim quodam furore concitatis animis,
                        deuotisque corporibus generosissimi quique non caducum, sed immortale decus
                        quaerebant, quum pia fortiaque pectora occupante religione, periculorum
                        omnium merum, spes vna perennis inter coelites gloriae discuteret: propter
                        quam suscepto voto, cunctis domesticae pacis delitiis, cunctique opulenti
                        ocij voluptatibus facile renunciarent. Id vere pium, vereque decorum
                        praesentium animorum decretum, non Gallos modo, sed Germanos, Anglos,
                        Scotos, et Danos, et denique Hungaros aemulatione pietaris et glorias in id
                        bellum traxit. Non defuere Itali principes externae pietaris aemuli, qui
                        expedita arma consociarent, mariaque traiicientes cupidissime sequerentur.
                        In his fuere e Transpadanis Gulielmus Longaspatha, et Otho Vicecomes, et ex
                        Apulia Boemundus atque Tancredus illustres Reguli, qui supra triginta milia
                        armatorum peditum et equitum sub signis habuerunt. Iere diuersis itineribus,
                        diuersisque classibus, quod tantae alendae multitudini, neque expositae
                        passim, aut reconditae fruges, neque contracta vndique nauigia ad
                        traliciendum sufficerent. Petrus Eremita, huius belli praecipuus adhortator,
                        ab Hungaris ex itinere multis affectus detrimentis; cum primo agmine
                        Byrantium peruenit. Hugo Magnus Francorum Regis frater, qui authoritate
                        nominis cunctos anteibat, e Bario Dyrthacium traiicit, et per Macedoniam in
                        Thraciam iter habuit. A Brundusio</p>
                    <pb id="s018" n="18"/>
                    <gap desc="illustration" resp="sampling"/>
                    <p>autem atque Hidrunte Boemundus cum Italicis copiis Ionium emensus Corinthum
                        appulit, atque indeper AEtoliam et Phocidem atque Thessaliam, Byzantium est
                        profectus: Alexio Craetorum Imperatore vsqueadeo ad tantae multitudinis
                        conspectum metu consternato, vt postquam iusta petentibus, et inuicta
                        tenentibus arma, nihil negare poterat, dubio astutoque ingenio cerra
                        pactione cuncta concederet: scilicet vt graui ea periculosque Thraciae tor
                        fortissimarum gentium multitudine exoneratus, belli ipse spectator, omui
                        prorsus timore atque incommodo leuacetur. Traiecerunt e Byzantio Chalcedonem
                        trecenta milia descriptorum peditum, et centum milia galeatorum equitum: qua
                        multitudine vadentium ad insolitum decus, nusquam irrito conatu tota pene
                        Asia quateretur. Nam sicuti ab Europa terribiles tot narionum copiae totque
                        inuicti duces suscepto semel voto, aut honesta morte, aut insigni victoria
                        satis facere, perrumpereque omnino in Syriam ad Christi sepulchrum
                        decreuerant: ita excitae ad arma toto Oriente Mahomeranae gentes, Asiae
                        possessionem ante trecentos annos bellica virtute partam pertinacissime
                        tuebantur. Sed ea nostrorum vis religiosique et iudomiri conatus felicitas
                        fuit, vt quum centies variis cruentisque successibus esse dimicatum, nec
                        ingentia flumina, nec inaccessae Tauri, Amanique rupes, nec oblatae passim
                        immensae Barbarorum acies, nec sitis, nec dirae famis, incidentesque viris
                        et iumentis morbi properantia agmina retardarint. Scriptores nempe eius
                        aetatis, et in primis Tyrius antistes, qui earum rerum historiam incorrupte
                        condidit, varierate incredibilium casuum et magnitudine praeliorum
                        obruuntur. Haec enim humanae memoriae captum exuperant et omnem annalium
                        sidem antecedunt. Nec mirum, quum totius fere common terrarum orbis
                        bellicosissimae gentes, non de fortunis modo ae imperiis: sed quod maxime
                        animos excitat et incendit, dereligione sacrorumque authoritate <pb
                        id="s019" n="19"/> inter se manus contulerint. Ad Nicaeam primo Solymanus
                        Turcarum Satrapes, et elarissimus imperator ingentipraelio victus, et late
                        profligatus est. Ad Antiochiam deinde in Syria Corbanam Parthorum Medorumque
                        et Assyriorum innumerabiles ducentem copias, nostri heroes ancipiti ptaelio
                        dimicantes, ad Orontem prostrauerunt. AEgyptius vero Rex Caliphas memorabili
                        acie victus Christian virtuti succubuit: Hierosolymaeque demum diu
                        oppugnatae, acerrimeque defensae, magna cum caede Barbarorum capraesunt:
                        quum ante omnes Gothifredus admota turrilignea, ex eaque in hostilem murum
                        demisso ponte, ipse cristata galea conspicuus, et pedestri protectus scuto,
                        trucidatis depulsisque Barbaris primus in vrbem peruasisset. Eo celeberrimo
                        facinore edito, tot Procerum cousensu Hierosolymarum Rex est appellatus. Sed
                        vir sanctitate pariter atque virtute singularis, decorum fortasse aliis,
                        sibi vero superbum regis nomen, pio inuictoque aduersus fastum animo
                        repudiauit: quod nefas esse diceret, ea in vrbe auream coronam ferre, in qua
                        Christus spineam tutisset. Quo habitu delatum diadema rennentis, eius
                        essigies iubente Leone pontifice, ex vero numismate excepta, in coenaculo
                        Vaticani picta est. At Gothifredus suscepto imperio nihil antiquius duxit,
                        quam sacrosanctae vrbis delubra rite expiare: quassata arietibus moenia
                        instaurare, acingenti cura Ioppem expugnare, vt Christianis classibus in
                        proximo litore portus pararetur. Nam Veneti Liguresque, tam pia quam decora
                        contentione nouas semper copias, nouosque commeatus et bellica instrumenta
                        nostris praeclare vincentibus conuectabant: vigente et crescente ad
                        victoriae faroam studio piorum fortiumque hominum: qui ad inuisendum Christi
                        sepulchrum, vrbemque antiqua religionis claritate famosissimam, certatim
                        transfretabant. Victores nanque proceres sacrae militiae, voto ad Christi
                        sepulchrum rite soluro, perfusi incredibili laetitia, tanquam victoriae
                        compotes, ad vxores et propinquos in Europam redibant, hortabanturque
                        obuios, vt in supplementa gloriosae militiae defunctorum, arma atque animos
                        expedirent, et reliquum integrae adhuc laudis decus, deletis ad
                        internicionem impiis mererentur. Caeterum Gothifredus Ioppe Ascaloneque
                        expugnatis, fusisque non vna acie passim hostibus, medirerraneisque aliquot
                        oppidis in fidem receptis: quum integrum regnasset annum, pestilenti morbo
                        surreptus excessit e vita: tanto Christianorum, Syrorumque omnium luctu ac
                        desiderio, vt qui viuens multos dignitate aequales, commendatione pictatis
                        atque virtutis anteisset: post mortem quoque in terris felix haberetur, quod
                        relicta posteris gloriosa haeredirate, Balduinus frater, qui ad Edessam
                        Mesopotamiae vrbem Tetrarcha regnabat, fraternae amplitudinis atque fortunae
                        aemulus, consensu Procerum regnum sit consecutus.</p>
                </div2>
                <div2 id="GiEB.01.29" n="29" type="section">
                    <head>ANTONII FRANCISCI RAINERII.</head>
                    <l>Gothifrede piis Solymos dum subiicis armis,</l>
                    <l>Er renuis capiti regia sertatuo:</l>
                    <l>Nil vnquam humano diuinius exiit ore</l>
                    <l>Regali quam quod exitt ore tibi,</l>
                    <l>Lautea non hominem grstare, nec aurea regem</l>
                    <l>Fus, vbirex Diuum spinea serta tulit.</l>
                    <l>Macte heros tam voce hac quam victricib. armin</l>
                    <l>Qua Babylon, omnisque horrnit Assyriae.</l>
                </div2>
                <div2 id="GiEB.01.30" n="30" type="section">
                    <head>Saladinus Sulthanus.</head>
                    <p>SALADINVM Sarraconis Medi, qui nefario scelere summaque perfidia interfecto
                        Califfa Memphitico Sulthano, cuius mercenarius dux fuerat, Aegypti regnum
                        occupauit, filium fuisse authores tradunt: tantaque animi magnitudine et
                        virtute praeditum, vt inuicto spiritu, altitudineque solertis ingenij, et vi
                        eximia corporis, peritia et fortuna belli, maximorum imperarorum gloriam
                        aequasse censeretur. Is ab ineunte aetate cunctis belli artibus instructus,
                        vti erat praecipuus pecuniae contemptor, viros fortes liberalitate, vndique
                        fibi asciscere, magno sumptu explorare hostium facta dictaque, induciarum
                        bellique gerendi occasiones praesentire, iustitiam fidemque religiose
                        colere, victoriis modum imponere, fortuita incidennum casuum praesenci
                        semper ingenio ad consilium rationemque flectere, probe didicerat. Vt non
                        mirum videri possit, si Ioannes Boccacius in fabulis mirus, vel in Barbaro
                        virtutis aestimator, eum explorandis Christianorum opibus atque corsilus,
                        mercatoris habitu Italiam et Galliam petagrasse tradiderit. Tum enim
                        AEnobarbus imperator, et secundum eum Philippus Galliae et Ricardus
                        Angliaereges: Venetique item, Ligures, et Pisani ingentes copias et classes
                        parabant, vt accisis Syriae rebus opem ferrent. Verum tanti apparatus vel
                        incredibilis conatus, aemulatione, inuidia, infamique dissidio nostrorum
                        fractus, eum tulit exitum, vt Saladinus expugnatis Hierosolymis post
                        octogesimum et septimum annum, ex quo eas Gothifredus manu cum insigni
                        gloria ceperat, et Guidone demum Lusignano Hierosolymitano rege ad
                        Tiberiadem acie superato captoque, in Syria et iudaea Christianorum opes
                        euerterit. Vsus est autem eavictoria magno ferociae humanitatisque
                        temperamento, quum Hierosolymis Christianos incolas sua insede relinqueret,
                        campanique tantum aeris sonitum e sacris turribus tolleret, colendumque</p>
                    <pb id="s020" n="20"/>
                    <gap desc="illustration" resp="sampling"/>
                    <p>Christi sepulchrum, Gothifredi etiam tumnlo admitatione virtutis inuiolato,
                        piis hosoinibus concederetur. Sed ea inuictae virtutis vtentem fortuna
                        occasic neque, dissensionis et socodiae nostrae cuncta ad Ioppen, Gazam,
                        Ascalonem, Tolemaidem, Berytum, et Tripolim assiduis cladibus proterentem,
                        fatalis hora non plane senem eripuit, quum sedecim regnasset annos, seilicet
                        vt debellandis Christianorum reliquiis Saphandino filio nouae parandae
                        laudis materia praeberetur. Moriens vti humanae condinonis atque miseriae
                        memor condito testamento, omnem funeris pompam abdicauit, iussitquetantum in
                        lancea praeferri atri coloris obsoletam tunicam, praecinente ad populum
                        sacrificulo huius sententiae carmen, quod a Boccacio menmoriae proditum
                        est:</p>
                    <l>VIXI diuitiis, rego, tumidusque troplaeis,</l>
                    <l>Sed pannum heu nigrum nilnisi morte tuli.</l>
                    <p>Huic Saladino autcerre (quod potius crediderim) Saphandino filio de Ludouico
                        Francorum rege capto, cessit victoria; quum ad Damiatam vrbem Pelusiaco Nili
                        ostio in Christiana castra effuso, miser abilem eladem accepisset. Ferunt
                        Ludouicum, vt se redimeret, in pactionis fidem Christianam hostia victori
                        impio tradidisse: non minore accipientis quam tradentis gloria, quando
                        barbarus pro sua superstitione inane externae fidei pignus acciperet; in eam
                        spem, vt ad perpetuum dedecus, si rex inclytus in exoluenda pecunia impie
                        fidem falleret. inexpiabilis inuidia maxime pio regi constaretur. Viuens
                        Saladinus ex linteo more gentis conuoluto, cornutum capitis integumentum
                        gestare erat solitus, vt totidem tegna virtute parta nobili argumento
                        spectantibus exprimeret: quod ostea diadematis genus a successorib.
                        Sulthanis vsutpatum fuisse videmus. In hanc autem habitus speciem Saladini
                        formam nobis communicauit Donatus Lectius, patritij ordinis Venetus, diu in
                        Cypro, Syriaque gestis magistratibus, histori et omnis an tiquiratis studio
                        clarus.</p>
                </div2>
                <pb id="s021" n="21"/>
                <div2 id="GiEB.01.31" n="31" type="section">
                    <head>MARVLLI TARCHANIOTAE Constantinop.</head>
                    <l>Littore dum Phario prima Saladinus in alga</l>
                    <l>Barbara deuicto castra oriente locat,</l>
                    <l>Venit adulatrix regum comes vnica turba</l>
                    <l>E quibus vt lingua promptior vnus erat,</l>
                    <l>Nunc domitum Aegyptum iactat, nunc littora rubra</l>
                    <l>Fractaque pugnaci Gallica sceptra manu,</l>
                    <l>Ostentaque virum duris tot milia in armis</l>
                    <l>Et iubet hinc vires aestimet ipse suas,</l>
                    <l>Scilicet hinc ille, at adeo ex hac inquit arena</l>
                    <l>Quae te semiustum littore Magne ienet.</l>
                </div2>
                <div2 id="GiEB.01.32" n="32" type="section">
                    <head>IANI VITALIS Panhomitani.</head>
                    <l>Accepit pignus victor Saladinus Iesu,</l>
                    <l>Redderet vt regnis te Ludouice tuis,</l>
                    <l>Tupignus redimis multo pretiosius aeuro,</l>
                    <l>Vtra fides maior, illa vel ista fuit?</l>
                </div2>
                <div2 id="GiEB.01.33" n="33" type="section">
                    <head>Fridericus primus Imp.</head>
                    <gap desc="illustration" resp="sampling"/>
                    <p>NVLLI Caesarum ex his qui Romani imperij dignitatem illustri rerum gestarum
                        fama protulerit, nomen suum minus ad naturaegenlum respondit quam FRIDERICO
                        primo, qui a colore AEnobarbi cognomen adeptus est. Vetere siquidem
                        Germanorum lingua Pridericus pacis diuitem exprimit: contrario scilicet
                        euentu, quum ingenio ferox, armorum et belli cupidus, nihil magis oderit
                        quam pacis nomen. Nam ab ineunte aetate in contubernio Conradi Caesaris
                        patiui, in Asia militarat. Vbi vero in defuncti <pb id="s022" n="22"/> locum
                        Imperator est appellatus, eo animi decreto arma induit, vt ea non prius se
                        exuturum iuraret, quam Romani imperij diademate ornaretur: cuius voti
                        Conradus minime compos factus, graui cum dolore animi excessissiet e vita.
                        Id vero vnum Fridericus praealto ingenio supra coronae decus spectabat, vt
                        quum ea potitus foret, cuncta iura imperatoriae maiestatis ad antiquam
                        dominatus authoritatem reuocaret: quod superiorum Imperatorum beneficiariae
                        ciuitates perampla immunitatum priuilegia consecutae, obsoletis iam tributis
                        aut intermissis, ingratae et contum aces ad parendum viderentur. Excitabant
                        autem mirum in modum ad extendendam famam virum integra aetate florentem
                        Sueuae gentis illustre et vere Martium nomen, antiqua maiorum decora, et
                        recens vel infelicis patrui Caesaris exemplum, sub quo variis vtriusque
                        fortunae documentis probe obleruatam et exercitam militarium operum
                        disciplinam hausisset. Itaque Fridericus coacto exercitu in Italiam
                        descendit, expugnataque in limine, et deleta Dertnona, ac Spoleto demum in
                        Vmbria exitinere funditus exciso, Romam profectus tantum terrorem Hadriano
                        pontifici intulit, vt ad mare se proriperet. Formidandis enim stipatus
                        copijs aduentabat, minaci ingenio aliquam lenitatis speciem ferens, ita vt
                        se pacato agmine pontificem veneraturum polliceretur. Clauserant Romani
                        portas, Aelioque ponte erumpentes, cum Germanis ad Neroniana prata
                        tendentibus, tumultuario cruentoque praelio dimicarunt. Verum aduentu
                        pontificis placatus Caesar, in Vaticano more maiorum Romani imperij insignia
                        accepit. Nec multo post in Cisalpinam Galliam regressus, Mediolanensibus
                        bellum indixit, quod finitimis superba saeuaque arma intulissent, vt late
                        imperarent, Laude Pompeia crudeliter euastata, Como graui obsidione subacto
                        crematoque, et Papia omnibus belli detrimentis affecta, magnam sibi iniquae
                        atque intolerandae potentiae inuidiam conflauerant. Caeterum eo euentu
                        inchoatum bellum, saepeque renouatum AEnobarbus confecit, vt multis victor
                        praeliis, semel victus ad Calcanum vicum iuxta lacum Eupilim, laboriosa
                        difficilique obsidione perdomitos, acerbissima lege imposita subegerit,
                        Mediolanenses ad vnum omnes partium solum verterent, vltraque centum
                        stadiorum spatium ad vicina oppida migrantes, relegatique, corruentis
                        superbae patriae excidium ex propinquo spectarent: tanta quidem victoris
                        immanitate, vt vrbs totius Italiae amplissima ac opulentissima, inexorabili
                        diri Caesaris edicto, vix seruatis ab iniuria templis, solo aequaretur:
                        turritaque moeniacum aedificiis priuatis omnibus et publicis, Circo, Arena,
                        Theatroque conciderent. Acerbissimo quidem luctu tanti populi penatibus
                        excedere coacti: sed ingenti nec iniquo finitimorum solatio, qui suas
                        iniurias conspecta hostium calamitate vindicassent. Id vero maxime crudele
                        et contumeliosum fuit, quum vrbs euersa funditus aratris proscinderetur in
                        agri speciem, vt non frugis, sed ad ludibrium, salis semen acciperet. Pari
                        prope clade etiam hostiliter incumbens Caesar Cremenses, Cremonenses,
                        Soncinates afflixerat: quibus excitandis incendiis, exortum schisma suas
                        faces admouisse videbatur. Hadriano namque defuncto, quum Alexander Senensis
                        esset suffectus, nec Caesari impotenter inusitata indignaque iusto pontifi
                        cepostulanti quicquam concederet: vsqueadeo in eum iracundus et saeuus
                        Caesar concitatus est, vt vrbe Roma depelleret, et Victorem pseudopontificem
                        crearet: conuentus Antistitum indiceret haberetque, vt Alexandro tanquam
                        adulterino, sacrosancti iuris potestas abrogaretur. Ea dissensione diuina
                        humanaque Fridericus impie perturbauit: tantaque vi tueri suam causam
                        adnixus est, vt moriente Victore, nihil imminura pertinacia Paschalem
                        sufficeret, et in huius defuncti tertius nomine Calistus, demumque
                        Innocentius quarto loco subrogarentur: quum in terim Alexander tantis
                        iactatus fluctibus exul et inops, sed integra semper authoritate, ab Italia
                        in Galliam, atque inde in Siciliam, et e Sicilia Venetias confugisset:
                        imploratispassim auxiliis a piis regibus, vt Reipublicae Christianae
                        immaniter dilaceratae, pereuntique mature opem ferrent. Ea autem constantis
                        et infracti pontificis feliciras fuit, vt Caesariani pseudopontifices ab se
                        legitimo iure execrati atque damnati, quanquam robusto integrae aetatis
                        habitu valerent, Deo magno vindicante noxam, aegri senis fatum anteierint.
                        Fauebant Alexandro duo reges Ludouicus Galliae suo Pij cognomento dignus, et
                        Gulielmus Siciliae, ea Christianae Reipublicae foeda labe commotus. Idem
                        quoque pietatis studium inerat Venetis, quibus multo maxima Italiae pars
                        accesserat, isque demum derestandae dissensionis finis fuit, vt Otho
                        Caesaris filius in Hadriatico aduersa nauali pugna a Venetis captus,
                        occasionem praeberet parandae pacis. Friderico nanque multis defatigato
                        bellis, filij desiderium, et vltoris Dei metus incesserat. Itaque
                        pacificatore Ziano Venetorum principe, imperatorem ad pedes suppliciter
                        proiectum, pontifex pro foribus Marciani templi rite expiauit, in gratiamque
                        recepit: ea conditione, vt sacro bello se deuoueret: quodtum Saladinus
                        Aegypti Sulthanus Hierosolymitano regi graue bellum moliretur. Tradunt
                        scriptores, pontificem anteactae calamitatis suae memorem, osculanti pedem,
                        contracta fronte, hoc Dauidicum carmen protulisse: Super aspidem et
                        basiliscum ambulabis, et conculcabis leonem et draconem: vt domirae superbi
                        animi ferociae nequaquam humaniter illuderet: Ad quod Caesar tam pie quam
                        grauiter renidenti vultu responderit, Nori tibi, sed Petro: tanquam hominem
                        facile contemnere, personae vero dignitatem probe venerari videretur.
                        Caeterum Caesar Venctiis summis affectus honoribus, quum in Germania
                        redisset, pio generosoque <pb id="s023" n="23"/> animo, Iectissimum ex
                        veteranis copijs exercitum coegit, et quum Henricus filius consensu procerum
                        Caesar esset appellatus, et per Pannoniam et Triballos Byzantium contendit.
                        Inde vero recreatis copiis, Emanuele Graecorum imperatore propinquo suo
                        liberaliter commeatum praebente, praeter Maeandrum amnem profectus, cum
                        Turcis acerrime bellum gessit. Supremum vero eius operum fuit Philomela vrbs
                        manu capta. Nam paulo post ad Iconium Lycaoniae vrbem, quum Ferrei amnis
                        perspicuis vndis per aestum inuitatus lauandi gratia alueum intrasset, caeco
                        absorptus gurgite interiit: insigni quidem illudentium Parcarum iniuria,
                        quum vir fortissimus, et supra reges omnes bello inclytus, quem mille acies
                        strenue dimicantem non absumpserant, natantem ignobilis torrentis vortex
                        abstulerit, pergraui vtique nostrorum luctu, iacturaque, et singulari
                        Barbarorum commodo atque laetitia. Delatum in Syriam cadauer Guido rex apud
                        Tyrum exquisito apparatu funeris, et marmoreo sepulchro honestauit. Essigiem
                        AEnobarbi Caesaris Mediolanenses in euersam patriam remigrantes, marmoreo in
                        arcu supra Romanam portam sculpserunt dracone stantis cruribus inuoluro, vt
                        virosi dirique hominis simulacrum perpetuo spectaretur. Ad eundem quoque
                        oris et barbae habitum altera ipsius essigies plurimum arridet, quae in
                        aurea bulla scite expressa, appensaque membranis priuilegiorum Pisanae
                        ciuitatis conspicitur: ea fide collata, vt tertiam quoque eius staruam ad
                        Volturni pontem proximo Lotrechij bello base deiectam viderimus: quum
                        sumptuosissimi operis turritus pons, a Friderico iuniore, huius AEnobarbi
                        nepote, Sueuae gentis regum imaginibus ornaretur.</p>
                </div2>
                <div2 id="GiEB.01.34" n="34" type="section">
                    <head>ANTONII VVLPII.</head>
                    <l>Excisae Italiae cupiens pensare ruinas</l>
                    <l>Vel saltem in pulchra quaerere morte decus,</l>
                    <l>Aenobarbe, Asiae fines irrumpis, et hosti</l>
                    <l>Eripis auectas relligionis opes.</l>
                    <l>Inuidit coeptis Fortuna inimica secundis,</l>
                    <l>Nam dum te in nitido proluis amne, cadis.</l>
                    <l>Macte animis ingem Asiae dignissime campis</l>
                    <l>In quibiu illustres tot cecidêre viri:</l>
                    <l>Hinc vatum calamos et marmora et aerafatigas</l>
                    <l>Hinc merito claris annumer are viris.</l>
                </div2>
                <div2 id="GiEB.01.35" n="35" type="section">
                    <head>GEORGII IODOCI Bergani.</head>
                    <l>Saeus eram, mea me bellax audacia coelo</l>
                    <l>Sustulit astrigera,</l>
                    <l>Norica Pannoniis coniunxi saxa colentes</l>
                    <l>Foedere pacifico,</l>
                    <l>Insubres domui, et Danum parêre coe~gi</l>
                    <l>Legibus Imperij,</l>
                    <l>Europae imposui fraenos, Asiaeque superbae,</l>
                    <l>Africa me timuit.</l>
                    <l>Ipse tamen cuius vir es animosque feroces</l>
                    <l>Sensit vterque Polus:</l>
                    <l>Captiui tenero nati deuinctus amore</l>
                    <l>(Ceperat hunc Venetus)</l>
                    <l>Non assueta iugo submisi colla supremi</l>
                    <l>Pontificis pedibus.</l>
                    <l>Et tandem Armeniae mersantem flumine membrae</l>
                    <l>Me tulit vnda raepax.</l>
                    <l>Indulgens nunc mater erat, nunc saeua nouerca</l>
                    <l>Sors mihi non stabilis.</l>
                    <l>Dic tu igitur felix, miser an, tibi iudicer hospes</l>
                    <l>Qui meagesta legis.</l>
                </div2>
                <div2 id="GiEB.01.36" n="36" type="section">
                    <head>PARTHENII PARAVICINI Nouocomensis.</head>
                    <l>Te quoque bellorum decus, et noua gloria Martis,</l>
                    <l>Armatos inter Proceres, et Numina belli</l>
                    <l>Seruant venturis Musaea palatia seclis,</l>
                    <l>Et louius samae quae docta volumina mandat.</l>
                    <l>Nam, licet egregias vrbes, et maximaregna</l>
                    <l>Ceperis, et validum toties subieceris hostem,</l>
                    <l>Atque etiam procul, inque orbem tua figna remotum</l>
                    <l>Protuleris: tamen haec olim inuidiosa vetustas</l>
                    <l>Presserat, et tecum rapidis immerserat vndis,</l>
                    <l>Vt vix vlla tui superesset nominis vmbra:</l>
                    <l>Ni clarae louius donasset munere lucis.</l>
                    <l>Sic visum est Superis iustos pensare labores:</l>
                    <l>Tu patriae illius clades, ac diruta bello</l>
                    <l>Moenia, et euersas repar astifunditus arces:</l>
                    <l>Ille tibi meritique memor, gratusque laborum</l>
                    <l>Extinctum decus, et lapsum instaurauit honorem</l>
                    <l>Digna gdem atque aequanda tuis haec praemia factis.</l>
                </div2>
                <div2 id="GiEB.01.37" n="37" type="section">
                    <head>FarinataVbertus.</head>
                    <p>FARINATA ex antiquissima Vbertorum familia, inter Florentinos optimates
                        equestri dignitate, eximiaque virtute generosi animi Florentiae illustris,
                        ab insigni erga patriam pietate, aeterno Dantis poetae praeconio celebratur.
                        Is per omnem aetatem sese ciuilibus bellis exercuit, quum Florentiam, sicuti
                        et caeteras fere omnes Iraliae cluitates, idem pestilens factionum morbus
                        inuasisset. Ab aduentu enim AEnobarbi Caesaris, supra tot acceptas bellorum
                        clades, inducta erant Gibellinorum et Guelphorum</p>
                    <pb id="s024" n="24"/>
                    <gap desc="illustration" resp="sampling"/>
                    <p>funesta nomina, que horribili et diuturno quodam terraemotu, humana diuinaque
                        omnia concusserunt. Diductae siquidem in partes insana et crudeli
                        dissensione ciuitates, Guelphi pro Pontificibus, Gibellini pro Caesaribus,
                        de potentia, dignitate, vitaque dimicabant: sed longe omnium pertinacissime
                        Florentini. Gibellinarum autem partium Vberti ante alios nobilitate, opibus,
                        virisque praestabant. Inter Vbertos autem vnus maxime excellebat Farinata,
                        militarium ciuiliumque artium peritus, grauitate consilij, et robore virium
                        Guelphis metuendus. Pugnabatur in vrbe singulis in regionibus, tanta
                        vtrinque per mutuas caedes rabie, vt multae magnificentissimae turritaeque
                        Procerum domus, alternante vices Fortuna, miserabili seuitia delerentur. In
                        ea contentione Florentiae in primis et singulis Italiae vrbibus, Gibellino
                        cessit Guelphus. Nam ea tempestate Fridericus secundus imperator AEnobarbi
                        nepos Guelpharum partium opes, impotentibus armis proterebat. Itaque Vberti
                        egregie vincentes, aduersarum partium principes Adimarios, Bondelmontes, et
                        Pactios ciuitate expulerunt. Sed Friderico demum in Apulia mortuo,
                        vigenteque rursus authoritate Pontificis, Guelphi aucti viribus, post
                        deuictos fugatosque, holles, Florentiam rediêre, dignitati pristinae
                        restituti. Exulauit aliquandiu apud Senas Farinata, nihil sua spe deiectus,
                        quin moliendo satagendoque hostibus quidem exitium, sibi vero maturum in
                        parriam reditum pararet: longe intentiore infracti animi cura, quam caeteri
                        exules, quod audisset suas, totiusque Vbertae gentis magnificas aedes, non
                        deformatas modo repentina ciuili iracundia, sed publico decrero a
                        fundamentis excisas, translatis marmoribus ad publicum opus, quo vrbs trans
                        Arnum ad meridiem nouis moenibus muniretur. In area porro aequatis ruinis,
                        aedificatum est est subrufo marmore praecellenti structura, id quod adhuc
                        admiramur insigne Palatium Octouiralis et summi Magistratus sedes. Infesti
                        erant Seneusibus Florentini <pb id="s025" n="25"/> Guelphi, quod apud
                        Senenses Caesariani nominis studiosos, Gibellinis omnibus tutissimus
                        essetreceptus. Quamobrem Guelphi eorum agrum omnem, expugnatis aliquor
                        Castellis, effuse impuneque populabantur, quod exiguae omninoque valido
                        hosti impares Senensium essent copiae. Tum vero Farinata peracri vir
                        ingenio, vt qui consiliis eorum admisceretur, graui eloquentia Decurionibus
                        persuasit, vt a Manfredo Rege propulsandis hostibus et vindicandis iniuriis,
                        Germanorum equitum auxilia postularent. Manfredus ex concubina genitus, vt
                        Conrado fratri legitimo adhuc impuberi Apuliae reguum praeriperet, (vt
                        authores tradunt) aegrorantem patrem Fridericum, puluino in os coniecto im
                        maniter suffocârat: dabatque enixe operam vel per scelus, vt sesea duersus
                        propinquos praemuniret. In legatione Senensium atque exulum eminebat
                        Farinata, secundis ac aduersis rebus in Italia clarus. Postulatis autem ita
                        annnebat Manfredus, vt se non plus quam centum galeatorum equitum alam, sed
                        eam inuictae virtutis daturum polliceretur. Tum vero Senenses, quod ea manus
                        exigua, et nihil omnino profutura videretur, id aunilium tanquam inane et
                        sumptuosum repudiare cogitabant: indignati scilicet quod Rex nouus nequaquam
                        paterni spiritus aemulus, partes suas adeo negligenter tuendas existimaret:
                        nisi Farinata imperiti Regis incuriam stomachatus, astute et grauiter nihil
                        omnino opis quod Rex offerret, spernendum censuisset: modo regium vexillum
                        cum suo insigni furuae aquilae argenteo in campo alas exten dentis, quod
                        esset amicitiae pignus ad terrendos Guelphos ab alae signifero gestandum
                        daret. Hac, inquit Farinata, viri Senenses parua manu si sapimus, Manfredus
                        vel nolens in partes trahetur, si, vti bene ominari licet, a numetoso
                        insolentique hoste, pauci atque praecipites Germani concidantur. Tunc enim
                        negligentiae suae agnoscet culpam, et pro sua dignitate causam tueri,
                        iustique roboris auxilia mittere cogerur. Dedit non alacriter modo, sed cum
                        fastu vexillum Manfredus: Germani autem vbi cum Legatis Senas peruenerunt,
                        Florentin os ad Petronellam habentes castra non semel adorti sunt sed intra
                        paucos dies, vti diuinabat Farinata, vsu en enit, vt quum Florentini ad
                        Camoleam vsque portam excurrentes, Senensium iuuentutem ad erumpendum
                        irritarent, canente tuba Germani ad arma exciti, effusique porta, hostes
                        conuersos in fugam vsque ad castra persequerentur, in eaque vehementi impetu
                        multis caesis perrum perene. Erant bene pransi, meroque et victoria calentes
                        Germani, ob idque adeo intem peranter terga vertentibus instabant, vt
                        cruento grauique tumultu edito in media castra ad Carrocium vsque
                        penetrarent: funesto quidem audaciae exitu, quum a circunfusis vndique
                        copiis reiecti primo, mox ad vanum omnes trucidati sint. Vexillum autem
                        Florentiam cum magno plausu relatum populus victoria ferox, tanto ludibrio
                        habuit, vt inuersa hasta per vrbem euerrendis regionibus traheretur.
                        Farinata itaque voti compos solerter egit, vt Decuriones Manfredo
                        perscriberent, qua virtute Germani velinconsulte erumpentes in hostium
                        castra peruaserint: quo terrore atque periculo et caede Guelphorum mediis in
                        castris dimicarint: et quanto denique immoderatae fortitudinis conatu vt
                        Aquilam defenderent, circunfusa multitudine hostium, non inulti occubuerint.
                        Illud vero Gibellinis omnibus supra lectissimae alae iacturam, miserrimum
                        fuisse, quod Aquilae vexillum a Guelphis foedissimo ludibrio habitum,
                        suspensumque celebri inloco ad inuersi trophaei imagiuem Florentiae
                        spectetur. Quod proculdubio si maiore Germanorum numero res gesta esser, ex
                        pulcherrima victoria Florentino in foro eiectis Guelphis fuerit erigendum.
                        Sensit acceptum vulnus contumelia atque dedecore cumulatum Manfredus,
                        accensusque dolore et vindictae cupidine, lordanem propinquum suum bellica
                        virtute illustrem, cum octingentis cataphractis equitibus in Etruriam misit:
                        quorum aduentu cognito, Guelphi Senensi agro protinus excesserunt, eamque
                        vnam renouando bello occasionem expectabant, vt Senenses stipendiorum
                        grauisumptu exhausti Germanos dimitterent, quibus cum propter eximiam
                        virtutis opinionem manus minime conserendas putarent. Angebatur proinde
                        animo Farinata, prouidebatque Germanos exacto iam bimestri stipendio
                        Neapolim breui redituros, quum ad suas regressus artes, nouo astu viam
                        inuenit, qua Florentini ad renouandum bellum elicerentur. Simulata enim
                        perfidia suasit cucullato Sacerdoti, vt rem longe gratissimam, ipsique magno
                        futuram lucro Florentinis optimatibus suo nomine deferret: se diuturno
                        exilij taedio, amoreque et desiderio patriae adductum alieno esse animo a
                        Senensibus, quod imperiti turbulentique homines Rempublicam peruersissime
                        regerent: propterea paratum essecum exulum manu eam portam, quae Aretium
                        duceret, occupare, Florentinisque prodere, si coacto exercitu, instaurato
                        bello in conspectum vrbis deuenirent. Nec mora, Octouiri re ingenti silentio
                        suppressa, vt cucullatus Farinatae nomine deposcebat, conscribendas copias,
                        euocandaque sociorum auxilia, et Caroccium educendum decernunt. Tanta autem
                        animorum ferocia cupidirateque arma parara sunt, vt nonnulli viri graues
                        peritique militiae, et in his Tegiaius et Aldobrandus, tanquam nimio plus
                        Germanorum impetum metuentes, ab audaculis vanissimisque popularium e
                        consilio, strepitu et vocibus exploderentur, quum differendum bellum in id
                        tempus censerent, quo Germani ab hoste inopia pecuniae grauiter oppresso,
                        exclusi stipendiis dimissi forent, quod eorum vim Italicus equitatus non
                        nisi magno cum discrimine laturus esse videretur. Arrisit fortuna Tarinatae
                        dolis, vt Guelphorum insolentiam eluderet. Namquum Florentini ad montem
                        apertum, quinto a Senis lapide <pb id="s026" n="26"/> supra flumen Arbiam
                        castra posuissent, proditionis euentum expectantes, in eos vel numero
                        superiores, eductis copiis Iordanes impetum fecit, consertaque longe omnium
                        eius aetatis cruentissima pugna, vsqueadeo crudeliter lateque fusos hostes
                        cecîdit, vt Arbia innumerabilium cadauerum tinctas cruore vndas traheret.
                        Stererant enim ea in acie a Florentinis triginta milia peditum, et quinque
                        equitum milia. Sed eius pugnae mala sors vehementer incidit Lucensium,
                        Pratensium, Orbitanorum, et Bononiensium auxiliis: quum Germanis, qui caesae
                        ad Petronellam alae parentare cupiebant, vel in deditos et captos
                        saeuientibus, occurrissent. Pugnarum est prope ad internecionem Guelphi
                        nominis, pridie Nonas Septembris, anno a partu Virginis sexagisimo supra
                        mille et ducentos. Nulla omnino Florentiae domus cladis et luctus expers
                        fuit: corruisseque ciuitas videbatur, quum miserabili eiulatu planctuque
                        omnis sexus, aetatis, atque ordinis cuncta complerentur. Optimates itaque et
                        plebei Gelphae factionis, desperatis rebus ante victoris aduentum vrbe
                        profugerunt: Iordanes vero intra paucos dies Farinatam caeterosque
                        Gibellinos in patriam reduxit. Constituta autem Republica, Guidoneque
                        Nouello Iordani suffecto, quod is reuocatus a Rege Neapolim redibat,
                        Florentini Lucensibus bellum intulerunt, quod apud eos Guelphorum reliquiae
                        Tegiaio Aldobrando authore et duce arma resumerent. Caeterum Nouellus
                        expugnatis aliquor castellis, cum Lucensium exulumque exercitu prospere
                        conflixit. Eo in praelio Bondelmontes, cognomento Cicero, Guelphorum
                        Princeps, crudeli casu interfectus est. Hunc ereptum e media caede Farinata
                        in equi clunes sustelerat, vt humaniter conseruaret, parcebantque ei vel
                        efferi hostes dignitate Farinatae permoti: sed Petrus Farinatae germanus
                        frater, cui Asinus cognomen fuit, vir atrox et sanguinarius captiuo non
                        peper cit, vt qui eum clauae ferreae ictu in tergo fratris occiderit:
                        detestante id foedum scelus Farinata, plurimum indignante, quod sibi
                        clementiae laus immanitate fratris eriperetur. Nec Guelphi vel duabus
                        attriti cladibus, animis se dimiserunt: Commouebant enim se in AEmilia, et
                        missis legationibus ad Conradum puerum in Germaniam, et in Galliam ad
                        Carolum Andegaudensem, vndique Gibellinis et Manfredo bellum concitabant.
                        Quibus cognitis rebus, Gibellini ad Emporium oppidum Pisanae viae impositum,
                        vt de summa sustinendi inferendique belli consultarent, consilium
                        indixerunt. Conuenêre Aretinorum, Senensium, Pisanorum, et Pistoriensium
                        legationes, itemque Vbaldini et Alberti in Apennino praepotentes, et sanctae
                        Florae Reguli Senensibus contributi. Praeerat concilio Guido Nouellus
                        Mutilianae Comes, e Guidonum Comitum gente: disputabatur variis sententiis
                        de ratione confirmandae potentiae, quod magnae rerum difficultates
                        deliberantibus occurrerent: cum propter rumores Gallici apparatus, et
                        Germanos in Manfredum concitatos, tum propter Turrianos Principes in
                        Cisalpina Gallia aliquot iam patris victoriis Gibellinos acerrime
                        persequentes, Romanumque Pontificem ex professo Guelphos mirifice
                        subleuantem. Verum supra haec consultantium mentes grauiore metu
                        perturbabant minores populi Florentini classes, qui ab insito studio
                        Guelphum colerent nomen, et Gibellinum vel subactae armis, pertinacissime
                        odissent. Iamque in id consilium dictu ignobile, conceptuque summe saeuum ac
                        turpe sententiae inclinabant, vt diruenda Florentiae moenia, vrbemque
                        nudatam munimento in vicos diducendam censerent. Non tulit dirae sententiae
                        nomen vnus Farinata, prosiliensque in medium generosa pietate peracrique
                        facundia contradixit: execratus degeneres crudelesque eorum animos, qui
                        nobilissimae vrbis foedo interitu laetaturi viderentur. Habeant, inquit, eam
                        potius incolumen Guelphi, atque in ea dominentur, si ita fuerit in fatis vt
                        victores euadant, quam vt scelesti consilij hoc immane decretum ferri
                        patiar. Si verae virtutis praemium incolumis patria, vti decet, ex aequo
                        omnium parens, cui nemo, nisi degener et impius, manus intulerit: quando
                        ipse vnus ante alios vel exul, dum spiritus hos reget artus, acerrime sim
                        defensurus. Erat Farinata corpore atque animo ingens, elato supercilio,
                        eloquentia adeo graui vehementique vt pudorem foederatis iniiceret:
                        Florentinis vero ciuibus, qui aderant, prae gaudio lachrymas excuteret.
                        Atque ita ciuitas aduersus inuidiam et rabiem execrabilis decreti, ab vno,
                        vt decuit, optimo ciue seruata est. Sed Farinata ingruentibus demum Gallis,
                        et Manfredo ad Beneuentum acie victo caesoque, et Guelphis ex ea victoria
                        Florentiae restitutis: ab ingrata patria, quam seruârat, id praemium tulit,
                        vt extorris Africani Scipionis exemplo in exilio moreretur: sua quidem
                        virtute non modo non infelix, verum aestimata laude maxime gloriosus. Contra
                        Asinus frater ad Beneuentum cum Iordane captus, iussuque victoris Caroli ad
                        Nicaeam Prouinciae in carcerem ductus, diu miser, necatusque demum meritas
                        saeuitiae suae poenas Iuit. Farinatae effigies in porticu Pandulphinae
                        Villae ad primum lapidem extra Fridianam portam, hoc cultu atque armatura,
                        inter Florentinos antiquos proceres Florentiae eleganter depicta
                        spectatur,</p>
                </div2>
                <div2 id="GiEB.01.38" n="38" type="section">
                    <head>HONORATI FASITELII.</head>
                    <l>Seruata per te patria quod tum maxime,</l>
                    <l>Sic quum misera casura fuerat maxime:</l>
                    <l>Nunc optimo tu iure praeter caeteros</l>
                    <l>O belli, et idem pacis artibus inclyte</l>
                    <l>Vberte, patria viuis in superstite,</l>
                    <l>Viuesque, dum viuent sacri annales Ioui.</l>
                </div2>
                <pb id="s027" n="27"/>
                <div2 id="GiEB.01.39" n="39" type="section">
                    <head>ANTONII FRANCISCI RAINERII.</head>
                    <l>Tu praestans Vberte animo, tibi Daedala fandi</l>
                    <l>Vis fuit, heroisque Ithaci sub pectore sensus.</l>
                    <l>Nam seu dextra hostem quateres, seu fulmine linguae,</l>
                    <l>Siue altus Marti misceres, fulmina fando</l>
                    <l>Priscorumque artes et robora Romanorum</l>
                    <l>Aequiparas, vario dum nutat Etruria motu,</l>
                    <l>Et patria insanis dum fluctibus icta labascit.</l>
                    <l>At pictas laudumque cupido, et viuida virtus</l>
                    <l>Reddidit aeternum, celsoque euexit Olympo:</l>
                    <l>Cum seruas lacerandum vrbem, qua nil ab Eois</l>
                    <l>Pulchrius Hesperias oriens Sol cernit ad vndas.</l>
                    <l>Iure igitur Latiae Iouius noua gloria linguae</l>
                    <l>Dat laudes, poterit quas nulla abolere vetustas:</l>
                    <l>Debet et ingenti Florentia Farinatae</l>
                    <l>Qui miseram vultu patriam tutatus aperto est.</l>
                </div2>
                <div2 id="GiEB.01.40" n="40" type="section">
                    <head>Actiolinus Tyrannus.</head>
                    <gap desc="illustration" resp="sampling"/>
                    <p>ACTIOLINVS Patauinorum Tyrannus, portentum humani generis, hac obducta
                        feralique fronte, hoc atroci pallore, hisque vipereis oculis, suam indomitae
                        naturae toruitatem spirans, in Praetorio Patauij pictus spectatur: vnde
                        nobis exempli tabula haec in Musaeum relata est. Fuit is Saxonici sanguinis
                        a proauo Alberico auoque et patre Actiolinis, Italicae stirpi ad horribilem
                        saeculi pescem insertus, ea tempestate, qua Otho tertius Caesar in Italiam
                        venit: eo susceptae coronae exitu, vt suburbanas Romanorum delitias barbaro
                        more ferro et flammis excinderet. Nauabat operam incendiario Caesari
                        superior Actiolinus, <pb id="s028" n="28"/> magisterio Equitum insignis:
                        tuleratque ab eo militiae donum in Euganeis oppidum nomine Romanum, vt inde
                        nouus incola, hoc horrendum immaneque monstrum progigneret: quod maxime
                        funestam regioni cladem esset allaturum. Nihil enim hic diri nominis
                        pronepos a progenie virulento sanguine infecta degenerauit, vtpote quem
                        nulla humanioris vitae consuetudo, nullus auiti maternique lactis affectus,
                        nullaque benignioris eius coeli clementia ab ingenita rabie furentem
                        mitigare potuerint. Quanquam ab adolescentia honeste ac liberaliter
                        educatus, bonae maturaeque frugis spem praeberet, virque deinde factus
                        secunda virtutis fama militiae versaretur. Adhaeserat Friderico secundo
                        Romani Pontificis opes oppugnanti, et Guelphorum nomen in Italia proterenti.
                        sed Imperator a Parmensibus graui dignitatis incommodo foede fugatus, et
                        castris exutus, aegre Cremonam e manibus hostium se receperat: quum forte in
                        segni et longa obsidione munitis exiens castris intempestiuam ex Falconum
                        aucupio ad Buxetum oppidum voluptatem quaesiuisset. Fuit Actiolinus ingenio
                        peracuto, constanti, versutoque apprime validus, corpori autem quanquam
                        mediocri, singulisque membris habilis inerat vigor, adeo firma explicataque
                        neruorum compaga, vt eques pariter et pedes armorum exercitatione, cunctos
                        aequales anteiret, nec vnquam inedia, vigiliis, algore, aut aestu
                        frangeretur. Id vero in eo homine peculiare maximeque mirum fuit, momen to
                        temporis diuersos commutati animi habitus quum vsus posceret, gestu, voce,
                        oculis ementiri, alieni porro animi latebras sagacissime perscrutari,
                        incredibilique simulationis artificio, vel penitissimos astutorum hominum
                        sensus explorare. Vir enim suspiciosus, vafer, inuidus, saeuus et semper ad
                        imperium anhelans, modo hanc, modo illam personam induere histrionum more
                        didicerat. Hos tradiderant mores auus et pater, vtpote qui antea graues
                        inimicitias cum finitimis et potentibus Patauinorum optimatium familiis
                        susceptas, per caedes, castellorumque incendia, aliquot annis exercuissent,
                        simultate orta ex nuptiis adulterioque Caeciliae Baoniae, quam auus
                        Actiolinus cognomento, Balbus impudenti astu praereptam secundo Actiolino
                        filio, cui Monacho cognomen fuit, in matrimonium dederat, quum Gerardo
                        Camposampetrio Patauinae iuuentutis Principi desponderetur. Trahebat enim
                        secum dotali iure opulentam haereditatem, qua Balbi animus auaritia repente
                        captus, rurpiter adduci potuit, vt Gerardum contra ius arctae propinquitatis
                        inexpiabili iniuria offendere minime vereretur. Erat enim Gerardus ex sorore
                        Balbi genitus, et de Caeciliae sponsalibus (vti decebat) auuenculum
                        consuluerat. Itaque iuuenis inhumaniter perfidioseque deceptus, ab iusto
                        dolore ad vindictam praeceps, ita contumeliam vindicauit, vt foedo facinore
                        concepto patratoque, Caeciliam post celebratas cum Monacho nuptias, forte ad
                        Aponenses aquas euntem interceperit, mediaque in via intentato ad iugulum
                        pugione si reluctaretur, vi illata constuprarit, non ad libidinem, sed
                        superbo vltoreque animo, ad perennem Actiolinorum ignominiam. Eius
                        abominabilis facti indignitas Actiolinos repente armauit in Patauinos, quod
                        tanti flagitij iniuriam impunito Gerardo neglexissent, deditque initium
                        diuturnis inusitatisque cladibus: quibus praeter nobilissimas totius
                        Venetiae vrbes, supra centum oppida castellaque diu vexata, et late vastata
                        a stirpe prope interierunt. Caeterum Caecilia quanquam incorrupta animo, vti
                        tamen polluta corpore repudij poenam tulit, eaque propinquis remissa.
                        Monachus nouas nuptias fecit cum Aldeida Etruscae nobilitatis ex Mangania
                        domo in Alpibus illustri. Hoc ventre infausto, hocque diro semine editus est
                        terrius eiusdem nominis Actiolinus, de quo liquimur: ab aliquo (vt credi par
                        est) prodigioso malignorum syderum concursu, animi saeuitia ryrannus
                        Phalari, Dionysiis, atque Neronibus ante ferendus. Balbo auo morte erepto,
                        et patre Monacho ad quietiorem vitam secedente: Actiolinus ex ea cruenta
                        simultate armis vehementer exercitus, integrum bellum priore acrius atque
                        crudelius renouauit, tantaque vi quum in omnibus oppidis atque vrbibus
                        factiones excitaret atque aleret, vt Patauio, Vicentia, Verona, Taruisio, ex
                        ciuili discordia potiretur. Erant ei copiae equitum et peditum perpetuis
                        inueteratae bellis, et quod magno vsui fuit, fide, studioque partium sibi
                        addictae: quibus accesserant Saracenorum alae formidabiles, Germanorumque
                        cohortes, et turmae eximiae virtutis, quas Fridericus Imperator ei
                        atribuerat, tanquam Gibellinae factionis Principi, atque impigre tuenti
                        Caesaris nomen. Has vt aleret vniuersas ciuitatum fortunas in fiscum
                        redigere: opulentos ciues damnare atque proscribere: fana donariis spoliare:
                        sacros templorum reditus intercipere: et neminem denique qui pecunia,
                        authoritate, clientelisque valeret incolumen pati erat solitus. Ingenio
                        siquidem audaci, auaro, impenseque impio, et nunquam caedibus saturato, dum
                        odium laetale omnibus late extenderet, ita euastârat florentissimas vrbes,
                        vt quum aduersarum partium sibi suspectos sustulisset, in Gibellinos demum
                        amicorumque praecipuos, ac intimos familiares immanissime grassaretur.
                        Aedificarat singulis in vrbibus atque oppidis carceres tenebris horribiles,
                        in quos inuisorum agmina contruderet, vt inedia miserabilique illuuie, tetro
                        odore et lurido squalore enecti, in compedibus et robore crudeliter
                        interirent: putrescentiumque cadauerum immenso fetore caeteris pallentibus
                        exoptata mors contagione et metu accerseretur. Nam ea truculentia erant
                        custodes, vt nisi ex mensium interuallo carceres stercore praealto, et multa
                        putidorum cadauerum <pb id="s029" n="29"/> sanie redundantes repurgarent, et
                        cumulata inter semianimes enectorum corpora, vncis extraherentur. Nusquam
                        vel spatiosissimi carceres accumulatos etiam in strues captiuos capiebant,
                        non tortorum atque carnificum numerosae manus edendis cruciatibus,
                        expediendisque laqueis atque securibus sufficiebant. Viui homines in frusta
                        laniorum cultris secabantur. Cateruatim alij longa serie deligati ad palos,
                        circumuentique flamma torrebantur. Quod vero inauditae crudelitatis fuit,
                        capitale erat tortori atque carnifici maturasse supplicia, vt vita per
                        articulos, momentaque temporis ad longos cruciatus extenderetur. In eos
                        autem vel insontes, quos neci destinasset, tanquam minoris criminis delatos,
                        ita ex summa saeuitia ficta clementiae laudem quaerebat, vt monoculos,
                        vnipedes, et vnimanos dimitteret: postremo lugentibus suorum funera, vt
                        lugere desinerent, oculos eruebat: ex pauore circumspectantibus fugam, vt
                        viae labore liberaret, amputabat pedes: alienae porro calamitati libera voce
                        indolentibus, ne diu vociferarentur, linguam praecidebat. Delatores quoque
                        ipsos negligentiae incuriaeque damnatos, quum damnandorum nomina deficerent,
                        ductos in praealtam turrim vt certius specularentur, atroci ludibrio, sed
                        merita poena, in fossam praecipites dabat. Immensae autem humanitatis
                        arbitrabatur, damnatorum atque exulum vxoribus et liberis ea conditione
                        vitam condonasse, vt foeminis deciderentur mammae, mares vero ad non dubium
                        inimicae sobolis interitum castrarentur. Per hunc modum nusquam remissa
                        atrocis animi saeuitia, sed indies rediuiua feritate debacchantem, supra
                        triginta millia omnis generis sexus, aetatisque hominum, teterrimo supplicio
                        sustulisse, eorum temporum scriptores tradunt. Iamque immanis bellua
                        insatiabili ingluuie vorax, immanique sanguinis sitibunda, Mantuae, Brixiae,
                        Mediolano, et cunctis Italiae vrbibus inhiabat, deuorassetque proculdubio,
                        nisi Romani Pontificis Legatus, Actiusque Atestinus indomitam feri monstri
                        tabiem vltricibus armis infregissent. Innocentius enim Pontifex Actiolinum
                        antea Friderico Caesari impie operam nauantem, ob idque sacris interdictum,
                        tanquam Dei diuorumque numina contemnentem, furiis infernalibus deuouerat.
                        Itaque numeroso coacto exercitu, et positis ad Patauium castris, vrbem
                        munitissimam Ansedisio Praefecto frustra propugnante fortiter atque
                        feliciter expugnant, captiuosque innumerabiles effractis tot carcaribus
                        propinquae neci ereptos, libertati patriaeque restituunt, incomparabili
                        Patauinorum laeticia, acerbissimoque dolore tyranni, qui tum aberat,
                        capiundae Brixiae intentus: adeo pertinaciter haerens, vt Patauio tantis
                        obsesso copiis, vehementissimeque oppugnato, nihil omnino timendum, nec
                        ferendam opem decerneret: ne irrito incoepto abscessisse videretur. Verum eo
                        nuncio perculsus percitusque ira, motis castris incredibili celeritate
                        Patauium aduolat, exultantem victoriâ, imparatumque hostem oppressurus. Sed
                        Actius peritus belli, et naturae hostium gnarus, irrienti prouocantique ad
                        praelium tyranno, obstructas portas, minuitaque defensoribus moenia
                        obiiciens, salubri patientia, furentis impetum fregit, et elusit. Deiectus
                        itaque spe eliciendi ad pugnam hostis, gemens et fremens retro vertit iter
                        ad Vicentiam atque Veronam, quibus in locis Patauinos omnes custodia
                        eductos, reliquum saeuitiae suae venenum effundens, variis tormentis
                        excruciat et interficit. Nec multo post initis foederibus cum Vberto
                        Pallauicino, Cremonensium et Placentinorum dominatu potiente, iterum Brixiae
                        castra admouet: nec in eo terrore implorantibus opem, Brixianis Legatus
                        deest. Verum Fortuna optimae causae ita inuidit, vt Legatus ad Marcariam
                        vicum circumuentus insidiis, et tumultuaria pugna profligatus a tyranno
                        caperotur, et Brixiani ab ea clade metu consternati portas aperirent,
                        Guelphique Pontificio nomini fauentes, aut supplicio, aut exilio
                        mulctarentur. Actiolinus tanto successu elatus Vberum victoriae socium (vti
                        in fatis erat) dominatu consortem non diu tulit, eumque superbus et insolens
                        contra ius initae pactionis Brixia excedere coegit. Is contumelia incensus
                        cum Bosio a Douaria vetero inimico, quod opibus potens in vrbe Cremona
                        principatus esset aemulus, ad Actiolini perniciem vires sensusque coniungit.
                        Discesserat enim ab amicitia tyranni Bosius paribus iniuriis iniquissime
                        lacessitus. Nec mora, syncera fide coniuncti, Actium Atestinum e Ferraria
                        euocant Brixellum, et cum eo in Actiolinum coniurant: Martinumque Turrianum
                        Mediolani regnantem admonent, vt diligenter ab Actiolino caueat, atque arma
                        paret: se enim nulli occasioni defuturos, vt communem hostem cunctis
                        insidias molientem, coniunctis copiis circumsistant, et opprimant.
                        Actiolinus pereos dies conspirantibus secum Insubrum Patritiis, quos
                        Turrianus inducto popularium dominatu, in exilium egerat, in id consilium
                        totus incumbebat, vt Mediolanum improuiso adortus inuaderet: reductisque
                        patritiis, et pulso Turriano Pontificij nominis studioso, debilitatas iam
                        pridem iacentesque Caesarianas partes erigeret. Oppugnabat tum Vrceos
                        oppidum, et coniurati hostes de Vrceanorum salute soliciti, coniunctis
                        copiis a Soncino ad eum ferebantur. Turrianus quoque Carrocio cum legionibus
                        vrbe educto, Abduam ponte constrauerat, vt mutua transeundi amnis facultate
                        proposita, ad socios transire, aut eos (sicuti vsus ferret) ad se recipere
                        commode posset. Quo hostium consilio cognito, tyrannus inuitatus ab
                        exulibus, et vadum in amne monstratibus, nouum fataleque sibi consilium
                        arripit traiiciendi amnis, vt improuiso Turriani pontem inuadat, et occupet.
                        Adiuuat vim repentini impetus Fortuna, Turrianique praesidium prima
                        irruptione deiicitur, quod Insubres nihil hostile in sua ripa timendum
                        putassent: vtpote qui vlto rioris ripae propugnaculum ponti impositum,
                        maiore cura et vigilantia tuerentur. Repentino <pb id="s030" n="30"/> itaque
                        terrore perturbari, a fronte primo et mox a tergo tumultuosisisme
                        profligantur, victorique pontem relinquunt. Is subitario aggere nouoque
                        praesidio vtrunque pontis caput firmat, essususque per agrum, ferro ac
                        flammis cuncta peruastat: frustraque tentata Modoetia, ac incensis
                        suburbanis rectis, ad Sextum vsque vicum excurrit: praemissis Saracenis, qui
                        ab inusitato cultu genereque armorum et barbaro clamore terribiles,
                        Mediolani portis terrorem admouerent: eo quidem astu, vt Martinum longius ab
                        vrbe abstraheret, ipse autem diuerso itineris flexu Mediolanum aduolans,
                        Caesarianis introrsus pro dendae portae ex suo aduentu occasionem aperiret.
                        Sed Martinus nequaquam temere pro gressus, suspectansque insidias, et vim
                        pugnacissimi furentisque hostis deuitans, militum suorum audaciam atque
                        auiditatem conserendae pugnae grauissima obtestatione cohibebat: munitisque
                        castris intentus hosti pariter atque vrbi cuncta circum explorando,
                        cunctabatur. Nec oblatae occasioni ad rem bene gerendam desunt Actius,
                        Vbertus et Bosius Mantuanorum auxiliis confirmati: extemplo enim conuolantes
                        ad pontem, eum magna vi, et pari celeritatis successu, quo amissus fuerat,
                        trucidato Actiolini praesidio recuperant. De ea re fortiter atque feliciter
                        patrata per nuncios, Martinum docent, hortanturque vt praelio tantisper
                        abstineat, ne explorata de intercluso hoste voctoria militum temeritate
                        corrumpatur, quando tyrannus sine vulnere debellandus, offerri certo exitio
                        videatur. At Actiolinus ad primum amissi pontis nucium, verrentis se
                        Fortunae vultum agnoscens, nequaquam animum despondet, aduolatque ingenti
                        cursu ad pontem, vt eadem vi celeritateque bis captum recuperet. Sed
                        peritissimi rei bellicae hostium duces lunatam munitionem, vsi singulari
                        studio laboresque militum ad pontis caput erexerant. Eam vehementi
                        cruentoque certamine edito, quum tyrannus acerrime dimicans perrumpere
                        conaretur, ei verutum scorpione adactum in imo crure pedem transfigit.
                        Saraceni Germanique in primis et reliquae copiae, multis acceptis vulneribus
                        repelluntur. Nec tamen sese deserit tyrannus, nec dolore vulneris, nec
                        supremi discriminis metu superatur: indeque conuersis signis, ad vadum, quo
                        transierat, instante iam tergis Turriano se proripit. Multi suorum
                        profluentis vorticibus abrepti perierunt: ipse alto generosoque vectus equo,
                        ita in ripam euasit, madefacto vulnere septuagenarius senex exorto
                        intolerabili rigore quateretur, et quod indomiti spiritus virum peruincere
                        poterat, hostium antecursores ad se opprimendum prouolantes conspiceret. Per
                        hunc modum a tergo premente Turriano, et a fronte noui hostis occursu pulsus
                        et late profligatus, cum paucis se fugae mandat Brixiana via. Sed euadentem
                        Vbertus et Actius cum expedita equirum manu consequuntur et capiunt. Is
                        Vberto non multum antea amico, atque eiusdem factionis, quam Actio veteri et
                        implacabili hosti se dedere maluit. Eo modo exutus armis, ignobilique equo
                        impositus ad Bosij tabernaculum perducitur, a quo humaniter reputatione
                        tantae calamitatis susce prus est. Sed quum ferox animus obligandi vulneris
                        fascias, et cuncta vitae alimenta obstinata feritare repudiaret, nec vllas
                        vt bene sperare vellet preces admitteret, dentibus infrendens, contumacique
                        ore defixis solo oculis spectabatur. Tantus autem erat militum concursus, vt
                        magno Iudibrio singulis pene incessentibus, latro impius, et tortor, et
                        carnifex crebro appellatus, incondito circumfusae ad tabernaculum turbae,
                        clamore et fremitu ad supplicium deposceretur. Itaque Duces vrgentis iam
                        coronae violentiam veriti, eum spectaculo repente subtrahunt, intempestaque
                        nocte lecticae inclusum sub custodia Soncinum deuehi iubent. Nec multo post
                        in eodem pertinaci obdurantis animi decreto execrabilem animam exhalans,
                        meritos cruciarus, quos feruida ira exulum struebat, indignabundus effugit.
                        Verum Albericus Taruisinorum tyrannus nequaquam virtute bellica, sed naturae
                        immanitate Actiolino fratri comparandus, pro se fratroque cumulatas scelerum
                        poenas persoluisse visus est, quum Taruisio pulsus, et in Zenonis arce
                        obsessus, et captus, vxores filiasque in oculis viuas comburi, filios
                        membratim dissecari, sese domum diu tortum, attractumque pedibus equorum
                        iugis, per salebras et vepreta, ad necem raptari, laniataque membra feris
                        atque volucribus destinari, omnium miserrimus spectârrit.</p>
                </div2>
                <div2 id="GiEB.01.41" n="41" type="section">
                    <head>ANTONII FRANCISCI RAINERII.</head>
                    <l>Sylla, Nero, Caius, Marius, Mezentius: his tu</l>
                    <l>Azoline, ipso et seuior es Phalari.</l>
                </div2>
                <div2 id="GiEB.01.42" n="42" type="section">
                    <head>Martinus Turrianus.</head>
                    <p>TVRRIANAE familiae nomen Belgicae stirpis fuisse annales tradunt, quod Tacius
                        Regulus opibus potens in Saxina valle, quae est supra Larium lacum,
                        arargentifodinis clara, geminos externos fratres sibi generos asciuerit:
                        datis in matrimonium geminis filiabus, quibus totius patrimonij haereditas
                        nomine dotis obueniret. Erant Belgae iuuenes bellica indole honestisque
                        moribus et gentis prosapia clari. Caesarum enim sequentes castra, pro
                        insigni gentilitio, Turrem in scutis depictam gestabant, ex cuius fenestris
                        hastae geminae singulis aureis liliis ferreae cuspidis modo praefixae, ad
                        vexilli speciem protenduntur. Ab eo scutorum argumento Turriani sunt
                        appellati. Hoc sanguine progenitum ferunt Martinum <pb id="s031" n="31"/>
                        superiorem, quem inusitata corporis atque animi magnitudine, Gigantem
                        appellabant. Huis eximia virtus Sacro bello saepius spectata, eum habuit
                        vitae exitum, vt ad Antiochiam a Barbaris captus, omnibusque exercitatus
                        rormentis beatorum martyrum exemplo, caelestis vitae felicitatem sit
                        consecutus, relicto Iacobo filio, qui numerosa prole praestantissimorum
                        iuuenum felix, Paganum et hunc de quo scribimus MARTINVM gloriosi aui
                        referentem nomen genuit. Paganum paulo antea virum excellenti virtute
                        prudentiaque Mediolanenses ciuitate donauerant, honoreque praeturae auctum,
                        publicis consiliis praefecerant: quod multa cum laude liberalitatis et
                        pietatis ipsorum copias a Friderico secundo Caesare cruenta acie profligatas
                        ad se recepisset, singularique benignitate, omni humana ope adiutas
                        fouisset. Is autem ita gessit Magistratum, vt nemo temperantiâ, aequitate,
                        atque industrâ potior videretur. Hoc tenore consilij moriens Paganus,
                        Martino fratri ad summam potentiam iter muniuit. Erat Martinus ingenio
                        perspicari erectoque ad laudem, et imperij maxime cupido, et (quae erant ad
                        id opportunae artes) multa ciuili prudentia et astuta lenitate temperato.
                        Volebat enim existimari popularis, dum suscepto mediae ciuium classis et
                        infimae plebis patrocinio, nobilitatis superbiam, specie liberalitatis atque
                        superbiae contunderet. Paulum siquidem Sorecinam Optimatium principem,
                        eiusque sectae aliquot ciues opulentos, quod immodici praegrauesque essent
                        populo, vrbe eiecerat, bonisque multârat: et quod maxime potentium fregerat
                        spiritus, Leoni Perego Mediolani Archiepiscopo, quod is e Patritijs ad eum
                        honorem esset euectus, alterum e Septaria familia commendatione plebis
                        opposuerat: persequebaturque iam aperte nobilissimos quosque et praesertim
                        Gibellinos: verum id dissimulanter: nam eorum magnus erat concursus ad
                        Othonem Vicecomitem, qui Pontificia authoritate creatus Archiepiscopus,
                        aduersus duos pseudo-Archipraesules sacri Imperij sui sedem et patriam armis
                        repetebat, ea infracti animi perseuerentia, vt saepe acie victus, tanquam
                        optimae confisus causae, bellum singulari alacritate renouaret. Caeterum
                        Martinus eum occupata ad Verbanum Arona, copias promouentem, commissa pugna
                        profligauit: magno quidem detrimento Patritijs exulibus illato. Hic est ille
                        Otho, qui ex sacerdotij contentione quinquies a Turrianis repulsus, post
                        viginti annos victis acie, captisque eius familiae Principibus ad Decimum
                        vicum, in Vicecomitum domo Mediolanensis imperij fundamenta iecit. Exinde
                        Martinus prostrata, aut redacta in ordinem Insubrum nobilitate, ita
                        Principis munia vsurpabat, vt praetoria potestas ad non obscurum tyranni
                        nomen transiret. Idcirco vitandam sibi inuidam ratus, egregie simulando
                        patritiorum ordines aequioris et tranquillioris status spe sustentabat. Ne
                        vero infensus optimatibus videri posset, vetustissimae stirpis familias per
                        connubia Turriano sanguini inseruit: Ex Castellionea scilicet gente,
                        Biragaque, et Pusterlea delectis vxoribus. Callebat enim artes confirmandi
                        Principatus, et captandae popularis aurae: Nam ad has oportune quaesitas
                        affinitates accesserant faciles aditus, miraque patientia in audiendis
                        dissoluendisque improbae et semper ineptae plebis querelis: et Turriana
                        domus cuique expositis penuarijs copijs liberaliter adaptera. Quod vero
                        tuendae popularitatis intererat, publice etiam epulum dare, et spectacula
                        decurrentium equitum, honestaque exercendae iuuentuti certamina propositis
                        praemiis, et magnifico apparatu edere erat solitus. Quibus etiam ludis per
                        solemnes festos dies, vt populi mentes ad religionem reuocaret, Christianae
                        historiae actiones intermiscebat, diuorumque Martyrum exempla personis
                        Comico et Tragico more decentissime repraesencatis. Quo simulationis
                        artifico collecta sensim gratia, confirmataque authoritate, non obscure ad
                        principatum euectus est: tanto omnium ordinum studio, vt Populi defensor,
                        Pater patriae, Praetoriaeque potestatis Dictator perpetuus vocaretur. Sub id
                        tempus nobilitas fere omnis, in primisque proceres Gibellinae factionis
                        extorres et profugi ad Actiolinum confugerant, Caesarianarum partium
                        Principem, impotentemque execrabilis saeuitiae tyrannum, vt eius ope reducti
                        in patriam aduersarior Mediolano pellerent. Itaque Martinus exploratis
                        hostium consiliis, sociis ad capienda arma excitatis, et populo multis
                        concionibus ad tuendam libertatem concitato, Carrocium et legiones,
                        equitatumque omnem sub signis eduxit. Actiolinus autem qui superato Abdua
                        igne ferroque obuia vastabundus, incenso Tritio, Vicomercatoque direpto, ad
                        Sextum oppidum excursiones fecerat, vbi Carrocium educi, secus ac putarat,
                        nec longe abesse Martinum didicit: retro vertit iter ad Cassianum. Nam in
                        tergo aduentare nouos hostes audiebat. In vnum enim coierant Actius
                        Atestinus a Ferraria, Vbertus Pallauicinus a Placentia, Bosiusque
                        Douariensis a Cremona, qui praemisso equitatu, pontem quo tyrannus
                        transierat ad Ripal tam occupârant. Itaque premente Martino, duplici terrore
                        ancipitique periculo circumuentus, supremum temeritatis suae consilium
                        sumpsit tranandi amnis, vt in aduersam ripam, quod vadum ibi reperiretur,
                        cum equitatu se proriperet. Sed dum transit, verutum scorpione adactum pedi
                        incidit, grauatusque eo vulnere septuagenarius senex, vltro citroque Abduam
                        trucidatis eius copiis, viuus in hostium potestatem venit. Nec multo post
                        truculenta obstinatione repudiatis remediis atque alimentis ferino cum
                        gemitu accersita morte, meritos ad poenam suae immanitatis cruciatus
                        effugit. Ab hac victoria Martinus clarus magnusque habitus, cuncta ad
                        arbitrium Mediolani moderari, et Principem agere coepit: Ita vt
                        magnificentiae operum ad alendam plebem plurimum studeret, <pb id="s032"
                        n="32"/> aedisicatis amplissimis aedibus in regione Nouae portae, et ad
                        publicam commodiatem excepta Ticini amnis parte, quae iuxta Abiatum oppidum
                        nauigia ad Ticinensem portam perducit. Id emissarium sumptu cum antiquis
                        operibus comparandum, ingentium lintrium est capax: incredibilemque
                        importandorum ex agris fructuum facultatem, cum voluptate hibernae ac
                        aestiuae nauigationis, ad perennem Martini gloriam hodie praebet. Sed
                        Turrianas aedes laxitate, viridariis, et praecellenti structura
                        pulcherrimas, Otho victor, iusto (vt ille putabat) dolore compulsus, solo
                        aequauit: tanta exacerbati animi rabie, vt in ruinis diuo Ioani decollato
                        Templum conderet, dicaretque ad ignominiam damnati soli, sepulturae ac
                        inferiis noxiorum hominum, qui tetro affecti supplicio, e furcis ad id
                        infame sepulchrerum perpetuo deferrentur. Inexpiabile siquidem odium sibi
                        concitârant, dum superbe rerum potirentur Napus atque Franciscus fratres,
                        quod acie ad Angleriam victores, captis viginti duobus Patritiis, et in his
                        Theobaldo Magni Matthaei patre, Othonis fratre genito, capita attracta
                        crinibus, ad plaustri temonem rustica secure crudelissime detruncassent.
                        Regnauit Mediolani Martinus annos quatuor post partam de Actiolino
                        victoriam, sua virtute, ac immenso populi fauore gloriosus. Obiit non plane
                        senex, elatusque ciuium humeris ad Claraeuallis Coenobium, sepulchro maiorum
                        illatus est. In quo eius effigies sub abside marmorei fornicis depicta,
                        hodie etiam incolumis spectatur, in purpura et pileo armelinis pellibus
                        suffulto, vt tum erant summi Magistratus insignia. Sed Martinum illustri
                        prudentia insignem, non multo post longe clarissimum fecêre Philippus et
                        Napus successores, quum ille fraternae potentiae haeres, immodico Principi
                        tyrannoque, quam Praetori propior esse maluerit: hic vero bello acer,
                        paceque intolerandus et atrox, sese et familiae fortunas omnes Decumana acie
                        victus euerterit.</p>
                </div2>
                <div2 id="GiEB.01.43" n="43" type="section">
                    <head>ADAMI FVMANI.</head>
                    <l>Ruebat Ecclinus acer Italus</l>
                    <l>Fretus tremenda militum ferocia</l>
                    <l>Tremendus ipse diritate barbara</l>
                    <l>Vrbem superbam, maximam, perlucidum</l>
                    <l>Sydus, togatae vt perdomaret Galliae</l>
                    <l>Tyrannus Ecclinus ille pessimus,</l>
                    <l>Illud Deo atque hominibus infestum caput,</l>
                    <l>Quotquot fuere, quotque sunt, quotque vnquam erunt</l>
                    <l>Longe tyrannus omnium teterrimus:</l>
                    <l>Ab corde cuius exularat funditus</l>
                    <l>Fas, ius, pium, rectum, pudorque, aequum et bonum,</l>
                    <l>Qui tenera membra paruulorum ab vbere</l>
                    <l>Matrum reuulsa, dissecare perscelus</l>
                    <l>Mucrone duro, fuerat ipse durior.</l>
                    <l>Quin (proh nefas) et mulierum praegnantium</l>
                    <l>Exenterare amabat (ô dirum nefas)</l>
                    <l>Exenterare amabat aluos impius</l>
                    <l>Horrente scalpro: te nihil mater verens</l>
                    <l>Lucina, iustis quae vocata partubus</l>
                    <l>Nitentium audis pia lacrymosas preces.</l>
                    <l>Quae saepe saepiusque repetitae, illius</l>
                    <l>Nunquam feroces spiritus, nunquam feri</l>
                    <l>Durissimum mollire pectus quiuerunt.</l>
                    <l>Et hoc Pataui nouit alma ciuitas</l>
                    <l>Vicinaque illi sertilis Vicentia</l>
                    <l>Tuque vrbs frequens, vetusta, magna, nobilis,</l>
                    <l>Verona mater vrbium pulcherrima</l>
                    <l>Nouisti, et ante tu beata Brixia,</l>
                    <l>Tum facta ab illo vrbs omnium miserrima.</l>
                    <l>Ruebat Eccelinus acer Italus</l>
                    <l>Qualis sonantis vis corusca fulminis,</l>
                    <l>Cum Turrianus ecce vir fortissimus</l>
                    <l>Martinus, indignatus vt spumans aper</l>
                    <l>Lucanus, aut Sabellus, aut Libijs Leo</l>
                    <l>Getula pubes quem veruta perpulit</l>
                    <l>Exire notis saltuum recessibus</l>
                    <l>Clamosa pubes, et Numidicorum canum</l>
                    <l>Animosa vis latratibus saeuis ferit,</l>
                    <l>Cum colla et armos vestientibus iubis,</l>
                    <l>Caudae flagello identidem graues sibi</l>
                    <l>Villosa terga verberans iras ciet,</l>
                    <l>Secumque caeco murmure dubitat ferus,</l>
                    <l>Quae prima mordens obterat venabula:</l>
                    <l>Sic ille, acerbae vt seruitutis imminens</l>
                    <l>A ciuibus propelleret iugum suis,</l>
                    <l>Formidoloso et ipse cinctus agmine,</l>
                    <l>Virtute fretus exilit mirabili</l>
                    <l>Seni incitatus obuiam acerrimo,</l>
                    <l>Primaque pugna vulnerat, viuum capit,</l>
                    <l>Asportat, inque claustra caeci carceris</l>
                    <l>Contrudit, vbi post dirus is, diris modis</l>
                    <l>Squalloreque ac pedore tetro, pessimis</l>
                    <l>Suis sceleribus debitas poenas luit.</l>
                    <l>Quo peruagante tam beato nuncio</l>
                    <l>Late per agros Italum, perque oppida,</l>
                    <l>Passim puellae virgines ductis choris</l>
                    <l>Laeta canebant voce tinnula simul,</l>
                    <l>Martine Turriane, Martine inclyte,</l>
                    <l>Tu liberator vrbium, tu Patriae</l>
                    <l>Seruator extitisti, et omnes omnium</l>
                    <l>Laudes tulisti: nempe nostra tu omnibus</l>
                    <l>Nobis dedisti habenda, cum nefarios</l>
                    <l>Latronis ausus contudisti, et omnibus</l>
                    <l>Mentem addidisti ciuibus trepidis tuis:</l>
                    <l>Tibi et mariti coniuges, et coniuges</l>
                    <l>Debent maritos, atque vtrique liberos,</l>
                    <l>Debent parentes liberi tibi quoque,</l>
                    <l>Tibi nos pudicitiam, tibi decus, tibi</l>
                    <l>Nostram incolumitatem, tibi iam denique</l>
                    <l>Nos nostraque en debemus haec tibi omnia.</l>
                </div2>
                <pb id="s033" n="33"/>
                <div2 id="GiEB.01.44" n="44" type="section">
                    <head>Sarra Columna.</head>
                    <gap desc="illustration" resp="sampling"/>
                    <p>HOC toruo subagrestique vultu SARRA Columna praeclarum maxime generosi
                        infractique animi specimen praetulisse videri posset, quum Bonifacium
                        Pontificem probe vltus, peracris iniuriae contumeliam, vel nefario ausu
                        vindicauit: nisi merito secundoque euentu patrati tanti facinoris integra
                        laus, spretae ac immaniter violatae religionis infamia premeretur. Quid enim
                        aequo iure vel atrocius admitti, vel scelestius cogitari potuit, qui
                        sacrorum principem diuinitatis opinione vniuersis gentibus religiosissime
                        venerandum insidiosis oppugnare armis, sacrilega manu capere, et dira
                        crudelitate ad mortem redigere? Nulla siquidem dicta factave in Pontifice,
                        quantum libet factioso, imporente, auaroque, diuini iuris authoritatem, et
                        vim sacrosanctae potestatis elidunt, et eleuant. Nam vbi semel consecratus,
                        et nouo desumpto nomine lustratus est, Pastroralemque lituum praesert, ac in
                        eius deraso atque sacro capite gemmatus apex refulger, tanquam exuta
                        humanitate, augustus et plane diuinus essicitur. Inuaserat Pontificatum
                        Bonifacius, peruersa ambitione praeceps, Caelestino miris vsqueadeo artibus
                        infatuato, deceptoque, vt virille ingenij captu simplicissimus, humanarumque
                        imperitus rerum et religioni impense deditus, Pontificatu se abdicaret,
                        priuatae (vt aiebat) tanquam sanctioris vitae desiderio, postquam tanti
                        principatus ferendo oneri se imparem fateretur: et resumpta cuculla ad
                        syluas et specus Gargani montis, ad contemplantionem diuinorum operum
                        contenderet. Itaque voto suo potitus Bonifacius intra paucissimos dies,
                        praensando largiendoque in vacuam sedem irrepsit, renunciatusque Neapoli
                        Pontifex, Romam se contulit. Quum vero diadema triplicis thiarae
                        suscepisset, ante omnia atroci concilio operam dedit, vt Caelestinus sacro
                        secessu eductus, in carcere Fumoniae arcis necaretur. Integer enim vitae, ac
                        omnis sceleris <pb id="s034" n="34"/> impollutus, quod e tanto fastigio
                        religionis amore, in eremum se demisisset, admirantibus cunctis pij animi
                        decretum, tantam conceptae diuinitatis opinionem fuerat consecutus, vt a
                        vicinis primo, et a remotioribus demum populis inuiseretur, et plerique ab
                        eo vel occursus et colloquia deuitante, delictorum expiationes, et rerum
                        fururarum oracula deposcerent, et iam pro sancto gliscente diuinitatis fama
                        coleretur, Vestinique nonnulli primores reducendum in suam sedem censerent,
                        quam impudenti ambitu versutus impostor, pro optimo atque innocentissimo
                        damnatis artibus inuasisset. Emanârat enim in vulgus qua malignitate astutae
                        simulationis, quo nefario ambitu, cum Carolo Rege et Senatoribus esset
                        transactum, vt Caelestinus deceptus et proditus Pontificatu deiiceretur. Per
                        hunc modum Bonifacius acri cura et vehementi metu liberatus, vsqueadeo
                        superbe sustulit animum, vt quum genere illustris, et erecto praestantique
                        ingenio pollens, et diuini iuris intelligentia clarus haberetur: in
                        administranda Republica imperioso et factioso Principi, quam aequo, et
                        temperato Pontifici proprior euaderet. Metui siquidem quam amari, ac adorari
                        potius quam coli et suspici malebat. His moribus Pontificatum gerens, grauem
                        primo simultatem, et mox asperrimum bellum cum Columnensibus Romanae
                        nobilitatis Principibus contraxit, quod eius familiae duo Cardinales Petrus
                        eo grauissimis in rebus sententia dissentirent, vt priuati nominis sui
                        decus, et totius familiae clientelas tuerentur, aduersus eum Pontificem, qui
                        Christianae aequitatis oblitus, et Guelphi generis memor, quod ita firmando
                        imperio expedire videretur, Gibellinotum acerbissimus hostis extitisset.
                        Itaque Bonifacius dicto non audientes, secedentesque in paterna oppida ad
                        Praeneste, hoste iudicat: in eos anathematis tela contorquer: purpurei
                        galeri honore spoliat: caeterosque eius familiae proceres aqua et igni
                        interdicit, et quod ea religionis arma tanquam ab iniurioso factiosoque
                        Pontifice profecta, contemnerentur, conflato valido exercitu eos iusto bello
                        persequitur. Cardinales mature fuga se eripiunt, e duobus vero patruis
                        Stephanus Petrarchae carminibus celebratus, in Galliam ad Philippum Regem
                        confugit: alter hic de quo loquimur SARRA in Ardeatinis syluis erepta spe
                        fugae se occultat. Oppida autem septem, Praenesteque in primis, et sub
                        Algido Columna expugnantur, inexorabilique Pontificis rabie flammis
                        absumuntur. Nec eadem iracundia Vrbanis Columnensium domibus pepercit, quae
                        sunt sub Quirinali et in via Lata: sic vt eorum etiam turres in foro Romano
                        perfossae deformataeque sint. Errabat in nemore Sarra vestigia hominum
                        deuitans, agrestibusque pomis vescebatur, quum magno casu a praedonibus
                        Massiliensium qui biremes aquandi causa, ad Antiare litus appulerant,
                        interceptus est: catenatusque in transtro ad remum adigitur, et post
                        durissimos maritimi cursus errores Massiliam est deuectus. Is inopinato
                        oppressus infortunio, tanta infracti animi patientia, indignam aerumnosamque
                        seruitutem aliquanddiu pertulit, vt nomen suum non proderet, et se
                        pascentium bubalorum gregi a Priuernate ciue praepositum mentiretur:
                        Archipiratae scilicet auaritiam veritus, a quo ingenti precio Pontifici
                        diuendi et ad supplicium tradi facile posset. Sub id quoque tempus
                        Bonifacius Philippum Galliae Regem profano iure inducto, pontificiam
                        existimationem in adiudicandis sacerdoriis insolenter offendentem, et impium
                        et Regno indignum iudicârat: concitabatque in eum Alberrum Caesarem et
                        Germanos et Belgas: ad id rerum discrimen magnopere tumultuantibus Galliae
                        populis. Vrebatur tum Philippus Stephani Columnae consilio, viri prudentiae
                        authoritateque praestantissimi: iamque eo simultas processerat, vt Pontifex
                        grauissimorum criminum infamia notatus, ad dicendam causam vocandus in
                        concilium, exauthorandusque Christiana seueritate censeretur. Sed
                        retundendae superbiae expeditiorem viam monstrantibus fatis, Sarra vel exul
                        adinuenit. Is enim quum e portu Massiliensi Stephanum fratrem de sua
                        calamitate docuisset, extemplo redemtus ad Regiam contenderat, initisque cum
                        fratre consiliis, et cum Rege communicatis, accurate persuaserat, vt ad
                        paranda arma in Italiam mitteretur. Musactus vero Francesius nobilis Eques
                        Florentinus, multis fidelis industriae et bellicae virtutis experimentis
                        Regi carus in Etruriam praecederet, molientique arma Sarrae pecuniam, qua
                        abunde instructus aduenerat, opportune suppeditaret. Conuenêre igitur noctu
                        in oppido Stagia, quod erat ditionis Musacti in Senensium finibus Romanae
                        viae impositum, depromtaque pecunia conductus est Nogaretus Gallus vir
                        impiger cum ala Gallorum equitum, ex his qui stipendia sub Carolo Valesio
                        Philippi Regis fratre in Italia meruerant. Hac expedita manu veteranis suis
                        et clientibus adiuncta, nocturnis auiisque vsus itineribus: Sarra ad
                        opprimendum Bonifacium Anagniam contendit. Aestiuabat libenter patrio in
                        solo quotannis Bonifacius, et quod ei ad voluptatem iocundissimum erat, in
                        ipsa etiam paterna domo, metu vacuus, tenuique septus custodia, et tum
                        rumores fatali fastu contemnens, qui nequaquam ex vano de exulibus
                        afferebantur. Nec defuêre neminem timenti, domestici hostes, qui ex
                        composito perfidiose portam aperirent. Diluculo itaque Sarra vrbem irrumpit:
                        Galli equites sui Rogis nomen ingeminant: Columnij atrocem clamorem tollunt:
                        Cardinales cum imbelli totius aulae comitatu repentino terrore perculsi,
                        vndique in fugam se proripiunt: terribilis tumultus tota vrbe excitatur:
                        Pontificem hostilis turba domi obsidet, et pro Benedicto Maledictum, pro <pb
                        id="s035" n="35"/> Bonifacio Malefacium appellat: et quod Caelestinum
                        occiderit, truculentis vocibus ad supplicium deposcit. At ille, quanquam
                        supremo metu doloreque perculsus, seipsum tamen praesenti animo non deserit,
                        constantique vultu Pontificatus insignia deposcit, aurataque in sella
                        irrumpentes expectat, adeoque se cum sacro cultu, tum maiestare oris
                        venerabilem praebet, vt mirabundus Sarra, vel iusta ira turgidus,
                        internecinoque incensus odio, a contactu manus abstineret. Sed Nogaretus
                        Gallicam effundens bilem, insultanti similis, ita acerbe in eum est
                        inuectus, vt se eum in catenis ad Lugdunense Concilium perducturum
                        minaretur, vt ibi arrogantiae poenas daret, qui Christianissimum Regem summa
                        iniuria lacessisset. Caeterum direpta domo eum non multo post arcte
                        custoditum Sarra Romam perduxit, vbi intra paucos dies ex dolore animi actus
                        in furorem, inusitataque inflammatus rabie excessit e vita. Illatus autem
                        est sepulchro marmoreo ab se condito, iuxta portam argenteam Basilicae
                        Petri. Ingens enim in viuo omnis honoris et gloriae cupido, et sumptuosa
                        quidem fuerat ornatissimi sepulchri cura: in quo mitrata eius effigies supra
                        aram sculpta marmore et ressellato opere picta spectatur. Benedictus autem
                        eius nominis vndecimus in defuncti locum suffectus est, qui Sarram et
                        Nogaretum tanquam detestandi facinoris nota conspersos exilio mulctauit. Sed
                        Sarra vel iterum exul nominis fama clarus, et pulcherrimi facti conscientia
                        felix fuit, quum multum, antequam plane senex apud Praeneste fato
                        concederet, Potrum et Iacobum Cardinales Senatorio ordini restituros, et
                        Caelestinum grauissimo atque aeterno Bonifacij probro inter diuos relatum
                        viderit. Formam Sarrae in vetere tabula pictam exceptamque per manus a
                        maioribus, et religiose custodiam Martius Columna nobis ostendit, vt ex ea
                        aemulante Pictore, exemplum exactae limilitudinis duceretur.</p>
                </div2>
                <div2 id="GiEB.01.45" n="45" type="section">
                    <head>PARTHENII PARAVICINI.</head>
                    <l>Hos ne animos pulsi Reges saeuaeque securis</l>
                    <l>Gloria et imbuti natorum sanguine fasces,</l>
                    <l>Aeternumque decus, Brutique vltoris honores</l>
                    <l>Hunc acuere tuo tam caecum in corde furorem?</l>
                    <l>Vt dirum vsqueadeo in facinus crudeliaque orsa</l>
                    <l>Irrues praeceps? proh te non perculit horror</l>
                    <l>Attonitum? non maiestas veneranda vel ipsis</l>
                    <l>Coelicolis, illa et triplici redimita corona</l>
                    <l>Infula, tam foedis tremefactum absterruit ausis?</l>
                    <l>Si qua tamen scelere immani atque e crimine tanto</l>
                    <l>Surgere fama potest, illud te forte leuabit</l>
                    <l>Inuidia, quod non Regni vesana cupido,</l>
                    <l>Sed patriae pietas, ad factum hoc impulit atrox,</l>
                    <l>Pro re Romana, pro libertate tuorum.</l>
                </div2>
                <div2 id="GiEB.01.46" n="46" type="section">
                    <head>Vguccio Fagiolanus.</head>
                    <p>FORTVNA per se inconstans et saepe Iudibunda, in attollendo premendoque
                        VGVCCIONE Fagiolano mirabiles Iudos fecit. Is Massa Trebaria Togatae Galliae
                        oriundus, in eo Apennini tractu, qui ad Aretinas Alpes extenditur, quum
                        nobiles agrestesque familiae ob factiones inter se contenderent, apud
                        Gibellinos per totam fere aetatem arma tractauit, insigni quidem cum laude,
                        quod per caedes, incendia, vastationesque pagorum, vbique violentus, et
                        maxime pugnax enituisset. Nam robusto ingentique corpore violentus, et
                        maxime pugnax enituisset. Nam robusto ingentique corpore firmissimus,
                        validisque ideo et praegradibus vtens armis, sicuti ingenio vigilanti
                        acutoque maxime praestabat, ita ante alios aspera audacter aggredi, et
                        pugnam impigre ciere erat solitus: vsque adeo enim in omni discrimine et
                        ferox, et petrinax, vt quadam in pugna ad Caeronium pagum a suis desertus,
                        et ab hostibus prope circumuentus, quum sese fortiter reciperet, vulnerato
                        altero crure, et collisa vehementer galea, in oblongo pedestri scuto quatuor
                        tragulas, et tredecim veruta ex minoribus balistis infixa ad suos retulerit.
                        Exinde multis facinoribus clarum, Guelphisque terribilem Tarlati Aretij
                        Principes oppugnati, a Florentinis liberali stipendio conduxerunt, cuius
                        ductu secundis aliquot praeliis hostes ita repressi sunt, vt agro excedere
                        cogerentur. Sub id vero tempus, quo Henricus Caesar frustra obsessa
                        Florentia ad Bonconuentum fato cessit, Pisani Caesare ciuitatis Patrono
                        defensoreque orbati, quod Lucenses infesta arma intulissent, neminem
                        Vguccione gerendo bello potiorem rati, eum qui copiis praeesser, ab Aretinis
                        impetrarunt. Eius aduentu Pisani, quod veteranum militem, et Germanorum alas
                        adduxerat, ita sunt confirmati, vt late summotis hostibus, non modo amissa
                        paulo ante oppida reciperent, sed expugnatis etiam aliquot castellis, ad
                        portas vsque Lucensium delitias oppida reciperent, sed expugnatis etiam
                        aliquot castellis, ad poratas vsque Lucensium delitias popularentur. Itaque
                        exultans victoria Pisanus, nec studio suo modum imponens, ne parum gratus in
                        referenda gratia videatur, Vguccionem ex Duce Dominum creat, honesto quidem
                        merito, nisi vir immodicus ex moderato dominatu saeuam tyrannidem
                        inuexisset. Cuncta eim sibi licere, fortunisque omnium pro libidine sibi
                        vtendum ratus, ante omnia Boncontem</p>
                    <pb id="s036" n="37"/>
                    <gap desc="illustration" resp="sampling"/>
                    <p>summae nobilitatis Patritium, nec immemorem pristinae libertatis, ideoque
                        nefariis decretis aduersari ausum interficit, alios spiritu opibusque
                        valentes detrudit in carcerem, multoque plures exutos bonis proscribit. Hoc
                        terrore ciuitati illato, auctisque viribus Lucenses intestino laborantes
                        morbo repentinus aggreditur. Gerandum Lupidium Picentem militiae peritum,
                        qui Lucensibus copiis praeerat, tumultuario praelio profligat,
                        factiosorumque proditionem adiutus in vrbem irrumpit, caede, luctu, terrore,
                        cuncta complentur, nec sacrosanctis templorum thesauris Germanus miles
                        parcit, pulsisque Guelphis, Gibellini qui diu exulârant, patria potiuntur.
                        In his eminebat Castruccius animi magnitudine armorumque peritia, antiquis
                        Ducibus aequatus. Tanta re patrata Vguccio Lucae Princeps effectus, Guelphis
                        omnibus Florentinisque praesertim terrori esse coepit, quod eo duce
                        Gibellini ab Henrici morte deiecti spe, debilitatique viribus animos rursus
                        attollere viderentur. Itaque Florentini sociorum Robertique Regis auxilia in
                        vnum cogunt. Vguccionem occupandi Pistorii auidum et Montecatinum oppidum
                        magno apparatu oppugnantem, collatis castris adoriuntur. Ille belli peritus
                        loci et temporis occasionem excipit, editoque memorabili praelio, victor
                        hostium castris potitur. Eius diei caedem vsque adeo Iatam scriptores
                        tradunt, vt Nebulam fluuium cadaueribus stratum longe cruento alueo
                        decurrisse affirment. Ea insigni victoria Vguccio non multum laeratus est:
                        nam in ea Franciscum ex filiis natu maiorem, summae spei iuuenem amisit, et
                        Luchinus Vicecomes, qui Magni Matthaei patris auxiliis prae erat,
                        Castrucciusque, grauiter sauciati sunt. Dux vero hostium Petrus, cognomento
                        Tempesta, Roberti Regis frater in flumine periit, et Carolus cui Robertus
                        erat patruus, inter cadauera repertus est. Haec est illa infausta Guelphis
                        pugna, propter quam Florentiae, Boniniae, Senis, Perusiae, atque Neapoli ex
                        luctu amissorum ciuium populus vestem mutauit. Hac victoria subnixus
                        Vguccio, vt Nerio filio Lucae principatum confirmaret, suspicacis ryranni
                        more, <pb id="s037" n="37"/> Castruccium gratia authoritateque pollentem,
                        tanquam Nerij aemulum tollere constituit. Ita compositis insidiis eum Nerius
                        ad coenam vocat, et nil tale veritum comprehendit, reumque mox homicidij
                        factum capitis poena condemnat. Nec tamen ad tanti viri supplicium
                        deIcendere audet, indignantis et frementis populi tumultum timens. Ob id
                        accitus Vguccio, maturandae necis auidus, cum militari praesidio Lucam
                        aduolat. Tum vero Pisani tyranno discedente arma corripiunt, Vguccionis
                        familiam trucidant, domumque diripiunt, ac eo impetu vrbis portas occupant.
                        Iam Lucam peruenerat tyrannus, et a filio mature instructis mensis pransurus
                        discubuerat, quum Pisis excitari ad arma populum nunciatur. At ille nihilo
                        secius tanquam primo nuncio parum credens, nihil se commouet, et vti erat
                        cibi capacissimus, et maxime vorax, per singulas tempestiui eius conuiuij
                        dapes vsque ad bellaria conuesci pergit, eo quidem atrocis animi decreto, vt
                        remotis demum mensis Castruccium securi percuti iuberet, atque inde Pisas ad
                        seditiosos opprimendos properanti agmine reuerteretur. Sed quum a secundis
                        mox tertiisque nunciis increbescente fama, Pisis res perditas esse,
                        ciuitatemque miro consensu rebellasse nunciaretur: Lucenses ad tanti exempli
                        nomen, pari studio recuperandae libertatis, liberandique Castruccij ad arma
                        concitantur. Carcerem refringunt: vinctum adhuc compedibus Castruccium
                        educunt, et quod eius fato debebatur, Principem ciuitatis salutant. Tum vero
                        Vguccio, quanquam aliâs agregie fortis duplici malo circumuentus animum
                        despondet, et cum Praetorianorum Satellitum manu, incertus an Pisas
                        contenderet, desperatis rebus vrbe profugit, nec vsquam ex ea fugae
                        deformitate prius constitit, quam a Spineta Malespina Gibellino ad Fossas
                        nouas, quae Papirianae olim fuerunt, supra Macram amnem receptus est. Ibi
                        labore fessus, et dolore prope exanimatus paululum se recreauit, atque inde
                        quum atrociora a persequentibus sibi timeret, ad Canem Scaligerum Veronam
                        est profectus. Ea enim tempestate Scaligeri domus exulum omnium insigniumque
                        virorum liberalis erat receptrix. Fuit apud Canem summo in honore Vguccio,
                        spectabaturque procerus et ventricosus senex tyrannico vultu ferociam
                        retinens, tanquam admirabile insolentis Fortunae documentum, quum paulo ante
                        rerum bello gestarum fama illustris, semihorae momento geminati principatus
                        fastigio praeceps datus, et miserabilis, et ridendus euasisset. Ad eam enim
                        calamitatem Fortuna immitis id quoque adiecerat, vt contemptus, mordacibus
                        dicteriis incesseretur. Vt tum accidit, quum in conuiuio Canis de edacibus
                        illato sermone loqueretur, et Vguccio se iuuenem quaternos altiles capos, et
                        totidem perdices, assos item hoedi clunes, et elixum vitulae infarctum
                        pectus, praeter salsamenta, recta in coena exedere solitum narraret, Petrus
                        Nauus e conuiuio vir salsus: Non est, inquit, Vguccio cur haec a te iuuene
                        comesta multum admiremur, postquam senex, nec plane dentibus instructus,
                        duas vrbes integras vno prandio absumpseris. Erat enim fama, Vguccionem, si
                        ab inchoato prandio temperasset, satis in tempore ad sedanda nascentis
                        tumultus initia Pisas regredi, et vtramque vrbem sibi incolumem seruare
                        potuisse. Sub id vero tempus, quo Canis comparato exercitu Patauium
                        obsidebat, quum Vguccio dux vetus eo bello mirificam operam nauaret, ad
                        paludes Medoaci amnis correptus morbo, Voronamque delatus, excessit e vita,
                        non omnino miser, quod vel Vicario nomine militari imperio honestatus,
                        splendidissimam funeris et sepulchri pompam retulerit. Effigies eius
                        equestris adstante ei Castruccio et falconem ad aucupium laeua gestante,
                        Pisis in sepulchro, cui Camposancto nomen est, pretiosis ex vero picta
                        coloribus conspicitur.</p>
                </div2>
                <div2 id="GiEB.01.47" n="47" type="section">
                    <head>ANGELI PEROTII Camertis.</head>
                    <l>Quem latis humeris, quem lato pectore spectas,</l>
                    <l>Quem Martem dicas ore referre truci:</l>
                    <l>Ille olim emergens obscuro ac paupere tecto</l>
                    <l>Militiae primum munera dura tulit:</l>
                    <l>Fortibus inde ausis Fortunaque auspice, summum</l>
                    <l>Littoris Etrusci est vectus ad imperium</l>
                    <l>Illum eadem geminas vrbes ditione tenentem</l>
                    <l>Praecipitem subito Sors inopina dedit.</l>
                    <l>Scilicet haud quenquam dubiae fas fidere Sorti,</l>
                    <l>Quando ea, Regna vno datque adimitque die</l>
                </div2>
                <div2 id="GiEB.01.48" n="48" type="section">
                    <head>Castruccius Castracanis.</head>
                    <p>POST conuulsas, secordia Graecorum Caesarum, Romani Imperij opes, quum
                        Gothorum impotentes impetus nemo tulisset: egregiaeque artes et literae cum
                        Vrbe rerum domina concidissent, disciplinam militatem interiisse constat,
                        qua vna coaluerat imperium, et sese ad omnes gentes perpetuis victoriis
                        extenderat. Nam per mille ferme annos, quibus Italia externis gentibus
                        seruiuit, multitudine potius, inconditisque viribus, quam ingenio et ratione
                        certabatur, quando omnia diuersis Barbarorum irruptionibus terribili motu
                        quaterentur. Sed ita Populi Romani fortuna demum tulit, vt bellicae artis
                        decus non diu modo neglectum, sed plane sepultum, a nouo homine tanquam ab
                        inferis excitaretur. Is suit Castruccius</p>
                    <pb id="s038" n="38"/>
                    <gap desc="illustration" resp="sampling"/>
                    <p>Castracanis ex Antelminella nobili familia Lucensis ciuis, qui ex mereatoris
                        institore miles, ex milite dux insignis factus, pertincaci virture ad
                        principatum contendit, nusquam eius vestigia vadentis ad praeclarum decus
                        fallente Fortuna. Adolescens cum Gerio patre et matre Puccia, ob Gibellinae
                        factionis nomen patria pulsus, et breui apud Anconam parentibus orbarus, in
                        Galliam velteriorem eo animi decreto trasiuit, vt alieno sub caelo Fortunae
                        vim experiretur. Quum aliquandiu Lugduni apud negotiatorem Lucensem
                        subsedisset, equo, veste, viatico, honeste adiutus in Britanniam ad
                        Aldericum gentilem propinquum suum, Londini ex mercatura diuitijs
                        affluentem, traiecit. Is iuuenem decore formae, morum elegantia, et corporis
                        dignitate praestantem, non modo benigne complexus est, sed eum non multo
                        post Odoardo Regi, paruae pilae lusu oblectari solito insinuauit. Erat enim
                        Castruccius in eo ludo vsque adeo habilis et mirus, vt nemo iam ei ex regia
                        aula conferretur, ac ideo Regi iocundissimus euaderet. Sed id rotum quod a
                        beneuolentissimo Rege promereri posse sperabat, inopinatae sortis casus
                        eripuit. Quum enim in ludo ex altercatione, a superbo quodam Regulo alapam
                        sustulisset, contineri non potuit, quin vel spectante Rege contumeliam
                        districto pugione, percussoreque traiecto vindicaret: Eo felici euentu, vt
                        statim seminudus scapham insiliret, et per Tamesim amnem imminentium manus
                        effugiens, in Belgicam oram adueheretur. Ardebat tum crudele bellum inter
                        Gallos et Flandros, quibus Britanni se consociarant: apud Philippum autem
                        Galliae Regem secunda fama militabat Albertus Scotus nobilis Placentinus,
                        qui ab Italia quingentorum Equitum ornatissimam alam, et peditum veteranorum
                        legionem adduxerat. Sub hoc Scoto Castruccius ordines duxit, tantaque
                        vigilantia, consilio, et vi corporis nomen optimi ducis promeruit, vt eo
                        bello consentientis famae nomine esset clarissimus et a Gallis scriptoribus
                        postea celebraretur. Verum confectis bellis, a Philippo opimis excultus
                        muneribus redijt in Italiam, <pb id="s039" n="39"/> armis et equis optime
                        instructus, destinatam sibi fato repetenae patriae occasionem quaerens.
                        Euaserat tum Pisis Princeps Vguccio Fagiolanus, et cum Lucensibus bello
                        contendebat. Huic igitur parante aditum Fortuna adhaesit, ab eoque post
                        debellatos Lucenses, et fractas ciuitatis opes, patriae restituitur: ea
                        tamen sorte, vt qui virtute inter ciues Princeps erat, ad summum dignitatis
                        gradum tacite atque aegre prorsus aspiraret. Nam Vuguccio Nerium filium
                        praetoriae potestatis simulatione dictatorem Lucae praefecerat: vtpote qui
                        post cladem ad Montecatinum Guelphis illatam, et ferox et validus Pistorium
                        et Volaterras, Pisis, Lucaeque finitimas vrbes, occupandas animo agitaret:
                        vt principatus in Etruria viribus potens contra Florentinos conderetur. Hoc
                        innixus consilio Castruccium confirmata authoritate et populari gratia Lucae
                        praepotentem, ideoque formidatum, tollere constituit. Verum Fortuna (vt in
                        Vguccione diximus) alternis suo more lusibus iocabunda, ita Castruccium e
                        summo turpissimae necis periculo eripuit, vt miserum ex damnato et saeua
                        securi prope percusso, ad vrbis dominatum admirabili patria dominatu atque
                        inde vrbe Pistorio in potestatem redacta, statim se Gibellinae factionis
                        Principem professus, ideoque in omnem rerum occasinem aduersus Guelphos
                        expedita arma conuertens, ita Fortunam innatae crescentique virtuti suae
                        bonis et malis artibus conciliauit, vt nemo eo domi consultior Princeps,
                        nemo Dux in castris exactae disciplinae praeceptis instructior in Italia
                        censeretur. Inierat foedus cum Guido Tarlato, Galeacio Vicecomite, Scaligero
                        Veronense, Passarinoque Mantuano, qui Caesarum partes in Italia tuebantur.
                        Contra autem Florentini cum Romano Pontifice Robertoque Rege consociatis
                        viribus, grauissima bella in Insubribus, in Liguria, in Bononiensi, et
                        Togata Gallia gerebant. Sed cruentae diuturnaeque contentionis is exitus
                        fuit, vt Guelphi ad Altopassum memorabili pugna vincerentur, victoresque
                        inde Castruccius atque Actius Vicecomes, ad Florentiae statim portas vsque,
                        insesta populatione percurrerent. Fuit ea clades si caesorum numerum
                        spectes. Montecatinensi aliquanto minor, sed fortissimarum gentium
                        externorumque ducum captiuitate nobilior. Inusitati enim spectaculi
                        celeberrimum ab ea victoria triumphum Castruccius duxit, tanto rerum omnium
                        ordine apparatuque, vt priscorum temporum, et Romanae superbiae felicitatem
                        aemulatus, e tota Italia splendidissimi quique ad tantae famae spectaculum
                        liberaliter inuitati Lucam confluerent. Inuectus est vrbem quadriiugo curru
                        in Trabea laureatus, antecedebant agrestes gregarijque milites nudo capite
                        nudisque pedibus incertam libertatis spem praeferentes: sequebatur Carrocium
                        hostilis praetorij insigne, bubalis praetextatis tractum, in quo antenna
                        praealto in malo suspensa vexillum populi Florentini inuersum expandens,
                        superstante campani aeris tintinabulo maxime sonoro: sed cui ad ignominiam
                        victores, vt mutum esset, ferream linguam detraxerant. Exinde vero
                        Guelpharum partium vexilla Draco scilicet aquilae vnguibus constrictus,
                        liliumque ingens puniceum, aureaque item lilia cianeo in campo et rubentia
                        Roberti Regis rastrella inuersis hastis solum verrentia trahebantur.
                        Succedebant ductores ordinum hostilium, praefectique Equitum; sed hi sine
                        calcaribus, illi sine gladijs discincti. His coniunctum erat nobile
                        militarium equorum agmen, armigeris pueris cristatas cassides,
                        versicoloresque lacinias captorum aut occisorum hostium gestantibus. Sed
                        ante alios tres grauissimi viri Florentinorum Legati et secundum eos
                        traducti duces supraque caeteros maxime conspicui Gulielmus Narseius
                        Gallorum, Vrlimbaca Sueuus Germanorum, atque ipse demum cum adolescente
                        filio Raimondus Cardonius imperator captiuam Hispanorum procerum turmam
                        calamitatis consortem trahens, ita pompam tristi aspectu, et suis insignibus
                        nobilitabant, vt multis ex eo praecipitis Fortunae ludo lachrymae manarent.
                        Dum eo modo Castruccius virtutis et gloriae suae mericum fructum ferret,
                        Florentini socijque eorum Pontifex et Robertus, nihi vel a canta clade
                        demissis animis vel attritis opibus, bellum priore vehementius raparârunt,
                        vsqueadeo ardenti vel insano Florentinorum studio, vt pro tuenda libertate
                        externum sibi dominum Roberti Regis filium recipere minime recusarint. Huius
                        aduentus quod amplissimum equitatum in Etruriam adduxerat, ita afflictas
                        spes Florentiae erexit, Gibellinosque conterruit, vt Castruccio et Galeacio
                        Insubrum Principe praecipuis authoribus, Ludouicus Bauarus Caesar designatus
                        in Italiam accerseretur: qui insigni authoritate potentiaque partium opes
                        confirmaret. Sed vir rapaci feroque ingenio nullo pudore inita consilia
                        praeuerrens, vbi peramplis excultus muneribus Mediolani ferreo diademate
                        coronatus est; ex defensore patronoque crudelis oppugnator, et truculentus
                        hostis euasit; quum Galeacium fratresque eius tantae dignitatis Principes,
                        et nihil tale meritos, in carcerem detruderet. Inde vero expilata ciuitate,
                        quam liberam reliquisse videri volebat, Lucam profectus Pisanos obsedit,
                        quod portas ingressuro clausissent, et ab vrbe auari saeuique hominis pestem
                        auerterent. Sed Pisanae consternationis is exirus fuit, vt Castruccio
                        copias, pecuniam, commeatus ad id bellum conferente, et diuersis castris
                        citra Auserim amnem positis, Pisani multis exuti oppidi Caesari portas
                        aperirent, et praegrandi pecunia mulctarentur. Ab hoc insigni studio
                        apprimeque forti et fideli opera Castruccius a Caesare Lucensium et
                        Lunensium Dux est appellatus; praetulitque demum decora <pb id="s040" n="40"
                        /> insignia et ornamenta nouae dignitatis, atque inde Pisanos recenti
                        factionum aestu iactatos, nec idem in Republica sentientes variis occultae
                        largitionis artificiis aggressus, ita eorum decuriones circumegit, vt
                        fauente Caesare, nec abnuente populo ciuitatis, Princeps salutaretur.
                        Ludouico autem Romam contendenti, ad id solenne officium suscipiendi
                        diadematis inuitatus, cum delecto equitatu et Sagittariorum cohortibus comes
                        fuit. Eo autem in vrbem nonis lanuariis recepto, insignique demum studio
                        Sarrae Columnae, Iacobique Sabelli ad Vaticani Templum coronaro, creatus est
                        Pseudopontifex Petrus Corbarius, vt Diadema Romani Imperij saluis auspiciis
                        traditum atque susceptum videri posset. Ide enim vnum Caesar contendebat, vt
                        Iohannis legitimi Pontificis authoritas, tanquam omni iure existimationeque
                        spoliati, in vrbe aboleretur, imperatoque et exacto vndique auro aduersus
                        Robertum Regem Guelphorum tuentem partes, graue bellum pararet. His
                        comparandis rebus intentum, Gibellini proceres Sabellus et Sarra, ipseque
                        ante alios Castruccius, vehementer orabant, vt Vicecomites Regulos importune
                        principatu fortunisque deiectos custodia educere vellet, neque diutius
                        Guelphos eorum calamitate laetari pateretur. Verum Caesardum in explicando
                        consilio, vti rerum imperitis plerunque accidit, et durus, et pertinax,
                        neque id concedit, neque omnino negat; vt inanis constantiae nomen paret,
                        amicorum omnium animos grauiter offendit. Interea Castruccium tot
                        accumulatis honoribus, clarum et cuncta prope apud Caesarem praestanti
                        ingenio administrantem, atrox ab Etruria nuncius magnopere perturbauit. Is
                        mari delatus, afferebat Pistorium Guelphorum proditione in Florentinorum
                        potestatem deuenisse; deletum fuisse praesidium, sed adolescentes filios
                        magno ausu euasisse incolumes, quum a praesidio acerrime repugnanti, vsque
                        ad lucem nocturno nocturno praelio certaretur. Itaque subiratus Caesari, qui
                        maiorre Guelphorum, quam Gibellinorum emolumento in Italiam venisset,
                        commeatu vix impetrato, Pisas per Aureliam viam magnis itineribus contendit;
                        tanta celeritate, vt Vmbrone fluuio, forte a pluuia praetumido, transitum
                        morante, dum male fidum alueum propere tentaret, pene mergeretur, et cum
                        paucissimis equitibus inexpectatus portas intraret. Ea celeritate Pisanos,
                        quod essent ambigua voluntate repente oppressos, et praesentis Principis vim
                        et subsequentis praesidij robora timentes in side continuit, confirmatoque
                        dominatu, ac imperata pecunia, quantas potuit copias, accitis vndique
                        auxiliis, coegit, et ad obsidendum Pistorum est profectus. Florentini
                        Simonem Tosam militaris industriae ciuem, praesidio vrbique praefecerant,
                        nouas munitiones veteribus adiecerant, singularique diligentia aedificatis
                        ligneis propuganculis, murum omni relorum genere compleuerant. At
                        Castruccius priusquam succidi frumenta possent, inclusos obsidere
                        constituit, quod non magnam commeatus copiam vix per duos menses suffecturam
                        intus paratam esse didicerat. Itaque inusitata eo seclo belli ratione,
                        duplici vallo duplicique fossa vrbem circumuallare pergit, vt omnem vel
                        erumpendi, vel importandi commeatus hosti spem praecideret. Erexerat in
                        vtraque munitione ligneas turres maioribus balistis et catapultis
                        instructas; suburbani agri arbores succiderat, vt aduentantibus Florentinis
                        ad opem ferendam, inaccessa pediti atque equiti munimenta obiicerentur.
                        Venerat Mediolano Galeacius Vicecomes, a Caesare post Castruccij discessum
                        certa conditione carcere emissus. Is ingentium praeliorum victor,
                        peritissimi Ducis nomen assecutus amicissimo Principi, et praeclaro suae
                        libertalis authori eo bello operam praestabat, quum interiores munitiones
                        defendendas suscepisset, Castruccius in exterioribus versabatur. Nam fama
                        erat Florentinos ad soluendam obsidionem aduentare, ingeniti coacto exercitu
                        ex Pontificiis copiis, quae e Bononia submittente Legato in Etruriam
                        descenderant, caeterisque foederatis ciuitatibus, quae publicae Guelphorum
                        causae nunquam antea defuissent. Praeerat omnibus Philippus Sanguinettus
                        Gallus, cuius opera Pistorium noctu captum fuerat. Censebantur autem sub
                        eius signis ad tria millia galeatorum equitum, et ad triginta millia
                        peditum. Sed Philippo in conspectum se dante, nec tamen subire aggeres auso,
                        Castruccius nihil se commouit, et per Galeacium erumpentes hostes multis
                        illatis vulneribus, retro in vrbem compulit. Itaque Philippus tantos
                        aggeres, tantique artificij, et nouae disciplinae munitiones admiratus,
                        frustra ad pugnam Castruccium magnis tubarum clangoribus compellans, alio
                        quam statnerat suscepto consilio, castra inde mouit in Pisanum et Lucensem
                        agrum populabundus ire pergens, vt hostis rerum suarum calamitate et
                        villarum incendiis permotus, incepto abscedere, sua tueri, et viribus
                        inferior praelio decertare cogeretur. Sed ille tot detrimenta, quanquam suis
                        luctuosa contemnens, in obsidione constantissime permansit. Nec multo post
                        Simon Tosa desperatis auxiliis, vti erat ad extremam commeatus inopiam
                        redactus, ea conditione post tres menses deditionem fecit; vt cum praesidio
                        incolumis emit teretur: magna quidem cum ignominia tanti exercitus, et
                        singulari Castruccij gloria, qui eo bello priscorum Romanorum magnitudinem,
                        et bellicae rationis ingenia diligenter aemulatus, tantarum virium impetum
                        elusisset. Sed quum supremo inusitatae virtutis opere edito, ac ob id
                        incredibili affectus laetitia, ad triumphum Lucam reuerteretur, pestilens
                        cum inuasit morbus, et paucissimis diebus eripuit, pari fato praeeunte
                        Galeacio, qui eadem autumnalis coeli inclementia correptus, ad Pisciam
                        oppidum e vita migrârat. Italorum enim omnium duo maximi Duces, aetate,
                        forma, et <pb id="s041" n="41"/> magnitudine animi pares, ita corpora atque
                        animos in iisdem castris longo et pertinaci labore defatigârant, vt in
                        magnis Augusti mensis feuoribus, cuncta accersendam valetudinem incommoda
                        perpessi, victoriae decus ante salutem posuisse censerentur. Moriens
                        Henricum filium testamento imperij reliquit haeredem, quod nequaquam
                        paternis artibus postea tutatus est. Pater enim admirabili naturae munere
                        ferreum corpus, inuictum animum, expeditamque praesentis ingenij vim, et
                        certum infinitae prudentiae robur, ad condendum principatum attulerat.
                        Quarum virtutum imbecillus adolescens vertente se Fortuna aemulus esse non
                        potuit. Pater quoque (quod difficillimum fuit) vitia insolentia auaritiae et
                        efferae crudelitatis, aut congenita tyrannis, aut necessitate inducta,
                        vsqueadeo liberalitate, magnificentia operum, eloquentia, et multa
                        religionis simulatione temperabat, vt optimo Principi quam impotenti domino
                        propior atque similior haberetur. Castruccij effigies (vt in Vgoccione
                        diximus) Pisis elegantissime picta conspicitur. cui similem ex candido
                        marmore nobis ostendit Nicolaus Tegrimius Lucensis Patritius, a quo
                        Castruccij vita Latine atque integerrime scripta, ac impressa extat; vt hinc
                        quoque liuorem et petulantiam Nicolai Machiauelli magnopere detestemur; qui
                        dum commentitiam Castruccij tanquam patriae suae hostis, extra rerum fidem
                        impudenti libidine vitam describeret; reliquae quoque historiae dignitatem
                        improbe defoedauit.</p>
                </div2>
                <div2 id="GiEB.01.49" n="49" type="section">
                    <head>GABRIELIS FAERNI CREMONENSIS.</head>
                    <l>Qui iam obsoletam bellica artis gloriam</l>
                    <l>Castruccius Lucensium Dux, Italis</l>
                    <l>Restituit, et profactione Caesarum</l>
                    <l>Etruriam quatefecit armorum sono:</l>
                    <l>Nunc hic quiescit paruus e tanto Duce</l>
                    <l>Puluis, cinisque, et nudula vmbra mortui.</l>
                </div2>
                <div2 id="GiEB.01.50" n="50" type="section">
                    <head>Canis Scaliger.</head>
                    <p>INTER Scaligeros Veronae dominos, qui fuêre oriundi e Vindelicia, CANIS
                        superior bellica virtute clarissimus constanti merito Grandis cognomen
                        tulit; non a proceri quidem corporis statura, quae vix in eo erat mediocris,
                        sed a magnitudine inuicti liberalisque animi, et perpetuo illustria vitae
                        splendore, quo vel opulentissimos eius aetatis Principes antecessit. Canis
                        autem nomine non latratu insigne animal, sed Tartarorum lingua Imperator
                        exprimitur. Ea siquidem tempestate Sacro bello spectatae virtutis proceres
                        Barbarorum captorum, aut ab se occisorum nomina ad testimonium honestissimae
                        laudis desumebant; quippe qui Gothifredum Bolionium, aut maximos postea
                        Europae Reges aemulatione gloriae in Syriam transfretantes secuti sunt,
                        nullum omnino opimius et speciosius trophaeum referri domum posse
                        arbitrabantur, quam vt impiorum hostium nomina, ad perenne decus familijs
                        suis insererent; sicuti in Vicecomitum et Turrianorum domo vsurpatum
                        videmus, quum saepius Sulthani, Mustae, Cassoni, Amurathis, et in foeminis
                        quoque Antiochiae nomina repetantur. Canis acceptum ab Alberto patre
                        dominatum, tanta animi moderatione, iustitia, humanitate, tantoque exactae
                        disciplinae ordine, cum domi, tum militiae exercuit; vt gratia, authoritate,
                        clientelis et apparatu armorum pollens, suo prorsus nomine et maiore imperio
                        dignus haberetur; vtpote qui admirabili iudicio clementiam et seueritatem
                        procul ab inuidia atque odio commiscere, sine fuco pietatem colere,
                        comitatem sine dedecore, sine fastu dignitatem tueri consuesset. Eum enim
                        recti constantisque animi habitum ad expeditam commutationem vti oporteret,
                        ita paratam et habilem praeferebat, vt domi remisso ad lenitatem ingenio
                        semper placatus, in castris autem clato, seroci, acerbo in puniendis
                        praesertim militum delictis, inexorabilis et fere saeuus euaderet. Quibus
                        institutis et oribus, neque domi coniurationes intestinaque mala, neque in
                        castris seditiones militum, aut aduersos nomini suo rumores sensit.
                        Saepissime praelio victo, semel tantum aduersae pugnae euentum expertus est;
                        quum graui et diuturna obsidione Patuinos premeret, et in segnem eius
                        stationem Illyrij et Norici equites, qui Patauinis auxilio venerant, subita
                        eruptione facta, oppressis et fugatis custodibus in castra penetrassent. In
                        ea rerum perturbatione Canis acerrime resistens atque dimicans, vulneratus
                        et equo deturbatus, maximum vitae adijt discrime; sic vt eum praetorianae
                        turmae magna vi depulsis hostibus vix seruarent. Tanto accepto incommodo
                        custodiae cohortem, quae irruente hoste trepide locum deseruerat, exutam
                        armis ignominiaque notatam praefecto capitali poena damnato, integram
                        dimisit. Nec multo post renouato bello Patauini magnis affecti detrimentis,
                        pertinacissimeque machinis oppugnati, ad clementiae famam victori se
                        dediderunt. Tanta vrbe in potestatem redacta, et Vicentinis ditioni suae
                        adiectis, ad opulentius et maius imperium aspirans, in spem venit occupandae
                        Brixiae, quod ea vrbs cruentis factionibus laboraret; potiundique indo
                        Mediolanensis imperij, quum Ludouicus Bauarus Caesar, tum forte Galeacium
                        Vicecomitem nihil tale veritum custodiae tradidisset. Erat enim Caesar auri
                        cupidissimus, ideoque paratus ad</p>
                    <pb id="s042" n="42"/>
                    <gap desc="illustration" resp="sampling"/>
                    <p>omne venalis ingenij facinus obeundum. Hunc Canis, officij atque honoris
                        causa Mediolani ferrei diadematis insignia suscipientem, cum nobilissima
                        equitum fuerat comitatus, consiliariosque eius opulentis muneribus et
                        praesenti pecunia sibi conciliarat. Sed vtrobique conatus successu caruit,
                        Caesare scilicet in Etruriam profecto, et Brixianis prospero ad Benacum
                        nauali et terrestri praelio, libertatem suam egregie tuentibus. Mutato
                        itaque consilio Canis ad expugnandum Taruisium se conuertit, cupiditate
                        proferendi imperij Actiolinum aemulatus; nisi diuersissima progressus via
                        pro immanitate atque perfidia, pietatem et fidem; pro saeuitia lenitatem, ac
                        in omni re cum publica, tum priuata, honestissimi decoris nomen pro
                        turpissima et execrabili fama tot scelerum ostendisset. At Taruisini
                        asperrimo fatibati bello quum auxilia desperarent, affectae eneruataeque
                        libertati, quam difficillime rueri poterant, potentem armis et consilio
                        clementiaeque laude illustrem dominum praetulerunt. Sed Canis victor
                        accessione opportunae vrbis diu laetari non potuir; concepto enim supremo
                        morbo, quod armatus et aestuans ex frigidissimo fonte auidius bibisset,
                        Iulio mense non plane postmodum Mastinus fratris filius ac imperij haeres,
                        marmoreo sepulchro quod visitur honestauit. Regiam Canis cunctis hospitibus
                        qui ingenio valerent, hisque praesertim qui domo pulsi ab infesta Fortuna
                        iacterentur, liberale atque illustra domicilium fuisse scriptores tradunt:
                        et ante alios Gazadius e Regiolepidi, qui vti erat eius familiaris, adeo
                        distincte rotius hospitalis disciplinae rationes, diuersorumque coenaculorum
                        et cubilium sumptus institutaque ornamenta descripsit, vt peculiarem
                        dispensatorum cultum, et variorum ministrorum officia, titulosque singulis
                        ianuis praescriptos, et argumenta vtriusque Fortnae, aulaeis et picturis
                        expressa persequeretur. Diuersae siquidem aedium partes conditione dispari
                        oblatos hospites sic accipiebant, vt magnanimos et victores triumphis;
                        exules <pb id="s043" n="43"/> bonae spei; profugos securae confidentiae;
                        Poetas musarum vmbraculis; praecellentes artifices Mercurio; sacratos vero
                        Concionatores terrestri Paradiso assignaret. Haec autem tanta diligentia,
                        iocunditate, notoreque administrabantur, vt cuncta aptissime ad genium
                        hospitum relponderent. Nam praeter Musicos concentus, festiui etiam
                        sanniones, et plani, et non insulsi moriones, alterna varietate coenacula
                        circuibant. Ipse quoque interdum quos committere volebat, graui iocundoque
                        delectu mensae suae adhibere erat Danthes exul, eruditi quidem, sed nimis
                        aculeati sermonis libertate admirabilis potius, quam iocundus, et Vguccio
                        Fagiolanus ex tanta principatus fortuna deiectus, quem summo in honore
                        habebat: quanquam ingentis onerariae nauis fluctibus in litus eiectae
                        admirandum cadauer prae se ferret. Nihil enim Canis in hac vita nobilius
                        atque beatius esse praedicabat, quam inuicto animo, siue suae pariter atque
                        alienae fortunae obuiam ire, perpetuisque beneficentiae et liberalitatis
                        operibus, insitae virtutis famam extendisse. Eius imaginem in tabula egregie
                        pictam, Achillinus Bononiensis, rerum antiquarum studiosus, viris
                        elegantibus ostendit.</p>
                </div2>
                <div2 id="GiEB.01.51" n="51" type="section">
                    <head>ADAMI FVMANI.</head>
                    <l>Scaliger, anne tua isthaec Canis inclyte imago est?</l>
                    <l>O cari capitis, cara mihi effigies.</l>
                    <l>Illene tu profugis quondam qui vatibus vnus</l>
                    <l>Portus eras, arx, spes, praesidium, columen?</l>
                    <l>Gaude Heros rediuiue, heros bellique domique</l>
                    <l>Illustris, iuncto viribus ingenio.</l>
                    <l>Ecce tibi vt veteres Iouius renouauit honores,</l>
                    <l>En te vt honoratis iunxit imaginibus,</l>
                    <l>Macte tuum tersa nitidum rubigine nomen</l>
                    <l>Factum, iam poterit nulla abolere dies.</l>
                </div2>
                <div2 id="GiEB.01.52" n="52" type="section">
                    <head>PAVLI IOVII EPISCOPI NVCERINI IN SECVNDVM LIBRVM ELOGIORVM SVORVM <hi
                        rend="italic">PRAEFATIO</hi> Ad COSMVM MEDICEM Florent. Ducem.</head>
                    <p>
                        <hi rend="italic">SECVNDVS hic liber Elogiorum meorum nomini tuo dicatus,
                            Magnanime COSME, vt instituti ordinis series postulabat, recte et
                            apposite initium coepit a Roberto Neapolitano Rege. Eius namque optimi
                            Regis memoria grata multis, tibi vero praecipue iocundissima esse debet.
                            Nam amore quodam mirifico, et partium studio incredibili Florentino
                            nomini coniunctissimus fuit; vtpote qui ciuitatem aduersus imminentes
                            tyrannos inuictis armis defenderit, pulcherrimisque belli et pacis
                            artibus exornârit; tantu gratissimi populi propensione, vt abdicato
                            libertatis nomine, ei et Carolo filio dominatum Etruriae deferret;
                            quoniam ea clementia, moderatione, atque iustitia summi imperij
                            potestate vsurus existimabatur, vt minime dispuderet eum in libera
                            patria Dominum appellare, venerarique; sub quo vera libertas, reiecto
                            inam titulo, ad tranquillitatem atque opulentiam ciuium pararetur. Haec
                            eadem benigni et longe aequissimi principatus iura in te hodie ciues
                            agnoscunt; eoque praeclarius atque felicius, quod pro externae stirpis
                            Rege, te eundem et perhumanum ciuem, et sanctissimum Principem
                            intuentur. Sed hunc profecto Regem, quem dissimulanter aemularis, ita
                            omnibus numeris absolute refers et effingis, vt augustius etiam
                            exuperes: quando id totum optimarum literarum atque artium decus, quod
                            in eo Rege praeclarum spectabatur, tot editis eruditae liberalitatis
                            monumentis, ad vberiorem laudem complectaris. Vale.</hi>
                    </p>
                </div2>
                <pb id="s044" n="44"/>
                <div2 id="GiEB.01.53" n="53" type="section">
                    <head>ELOGIORV MLIBER SECVNDVS. Robertus Neapol. Rex.</head>
                    <gap desc="illustration" resp="sampling"/>
                    <p>IN ROBERTO Neapolitano Rege bellici spiritus indefessa vis, quae in Carolo
                        auo summa fuisse traditur, plurimum enituit. Sed Carolum inimicorum caedibus
                        gaudentem, saepeque saeuum et inexorabilem, moderatione, clementia,
                        lenitateque animi, Robertus omnino superauit, quum illo enormi rubenteque
                        naso terribilis, bello captis, vel suppliciubus nunquam parcere didicisset,
                        essetque adeo in exercenda crudelitate inhumanus et peruicax, vt non modo
                        Manfredo Regi ad Beneuentum acie interfecto supremum funeris et sepulchri
                        honorem, tanquam Pontificis hosti denegârit: sed Contradinum, duorum
                        Imperatorum sanguine progenitum, dum is Regnum, quod suum iure putat, armis
                        repetit, ex aduersa pugna captum, cum Regulo Austriae, in foro securi
                        percusserit. Patrem quoque Carolum Robertus pari virtutum temperamento cum
                        magnitudine animi, tum munificentia et splendore vitae antecessit; quando et
                        eum continentia, grauitate, et regij cultus ornatu, maiestateque oris
                        supergrederetur. Pater enim per omnem aetatem intemperanter mulierosus,
                        corpore deformi distortoque, cultu adeo breui subductoque vti solebat, vt
                        vix pudenda natesque contegeret, indeque spectantibus moueret risum; quum
                        alioni magnis <pb id="s045" n="45"/> virtutibus esset admirabilis. Caeterum
                        Robertus auo patreque illustrior extitit, cum nobilitate ingenij, studio
                        literarum, singularique memoria; tum incomparabili Christianae pietatis
                        praeconio: in hoc Ludouicum Galliae Regem maiorem patruum aemulatus, qui in
                        Africa in obsidione Tuneti, quum morbo absumptus interiisset, inter diuos
                        referti spectatae sanctitatis ergo promeruit. Hoc certa de Roberto dici
                        potuit, neminem ex his, qui antea Neapoli regnârint, aut postea per ducentos
                        annos regnauerunt, maiora praeclariorave exactae religionis monumenta
                        reliquisse. Non petebat enim ex Templis magnifice ab se conditis inanem
                        famam, sed Christianae virtutis exempla imiranda nosteris relinquebat:
                        quanquam ex publicis operibus, quae ciuitatis commoditatem decusque
                        respicerent, laudem non respueret. Vtpote qui munimenta moenium et turres
                        educere; curare portum, molemque eius proferre; instaurare aquae ductus;
                        annonae liberaliter studere; tollere latrocinia; et iustissimi atque
                        sanctissimi Regis munia obire esset solitus. Benigninamque amantisque
                        patriae, quam pecuniosi, populoque praegrauis, et imperiosi Regis nomen
                        malebat. Nec enim laudem aut gratiam alicunde expectandam arbitrabatur, nisi
                        in ea pietatis atque iustitiae studium emineret. Gessit perpetuo bellum
                        aduersus Gibellinos, quam authoritatem Romani Pontificis contra in festos
                        Caesares tueretur, Florentinorumque libertatem enixe defenderet. Ab hoc
                        suscepto studio dum in Etruria prostratas Guelphorum opes erigere conaretur,
                        cruendo Montecatinensi praelio Petrum fratrem, duosque item fratrum filios
                        summae spei iuuenes amisit. In Grallia porro Cisalpina quum Vicecomites
                        Mediolani Principes validis vrgeret armis, duplex insigne vulnus accepit;
                        alterum ad Alexandriam, vbi Vgo Baucius equitum magister fusus atque
                        interfectus est: alterum ad Abduam, non longe a Mediolano, vbi fractis
                        aduersa acie partium copiis, vexilla regia Ducesque cum magno numero
                        insignium equitum in potestatem Galeacij victoris deuenerunt. In Liguria
                        vero Genuam acerrime defendit, quam Marcus Vicecomes obsidendo atque
                        oppugnando prope ad rerum desperationem abduxerat. Eo enim bello quum hostis
                        moenia perfregisset, vnus ante alios Robertus agregie dimicans, ita locum
                        tutatus est, vt magno suo periculo, et multa cum caede hostes repulerit.
                        Ludouicum vero Bauarum Caesarem, qui Nicolaum Pseudopontificem in Ioha~nis
                        contumeliam Romae creauerat, terrore praemissi ab Aquila exercitus et vrbi
                        per Latium admoti, Roma excedere coegit. His rebus gestis, Iohannem
                        Pontificem apud Auinionem adiit, initisque foederibus, tantam consecutus est
                        nominis authoritatem, vt Florentini ab eo Carolum filium in dominum
                        postularent, et acciperent. Ea enim tempestate Florentini acerrimi hostis
                        Castruccij armis vexabantur. Itaque Carolus optima stipendia accepit,
                        suscepitque liberae ciuitatis dominatum; tanto Guelphorum studio, vt omnes
                        Magistratus aerariique opes cunctaeque copiae ad eius authoritatem decreto
                        publico conferrentur. Sed iuuenis eo inito principatu, nihil quidem
                        memorabile Etruria gessit. Illud tantum cum magna nominis sui inuidia
                        admisit, quod Ciccum Asculanum acutissimum Philosophum, eundemque Etrusco
                        carmine Empedoclis aemulum, quum magicae artis peritia famosus, coniuratione
                        cucullatorum haereseos accusaretur, damnari, et in foro comburi iusserit.
                        Exinde regressus Neapolim, morbo surreptus Robertum patrem orbitatis dolore
                        perculsum perpetuis in lacrymis reliquit. Quanquam is mira animi firmitate
                        vnici filij casum ferret, consolatus seipsum numerosa nepotum sobole, et
                        optimarum literarum praesidiis, in quibus tantus euasit, vt sibi literas
                        regni possessione cariores esse praedicaret. Fauebat ardentissime optimorum
                        studiorum Professoribus, oblectabaturque amoenioribus Musis, adeo
                        liberaliter, vt Franciseum Petrarcham multis ab se ornatum muneribus, que
                        Africam nobile (vt aetas illa ferebat) poema, regio iudicio subiecisset;
                        laurea ornare cupiuerit, quam ille postea Romae in Capitolio accipere
                        maluit. Obiit Robertus plane senex, quum regnasset annos xxxiij. Visitur
                        eius sepulcrum cum effigie marmorea in templo D. Clarae ab se dicato, cum
                        hoc titulo:</p>
                    <l>Aspice Robertum multa virtute refertum.</l>
                </div2>
                <div2 id="GiEB.01.54" n="54" type="section">
                    <head>ANTONII FRANCISCI RAINERII.</head>
                    <l>Adsitis tenerae Parthenopes decus</l>
                    <l>Syrenes, sacer et Pieridum chorus,</l>
                    <l>Et Tuscae Charites, et</l>
                    <l>Flaui numina Tybridis.</l>
                    <l>Dum Regem tunica tectum adamantina.</l>
                    <l>Robertum canimus, Caesaris impij</l>
                    <l>Pellentem agmina, vt alto</l>
                    <l>Nimbos exiliens Notus.</l>
                    <l>Ille, ille horrisono barbarus impetu</l>
                    <l>Terrarum dominam hanc et superûm domum</l>
                    <l>Ferro perdere, et igni</l>
                    <l>Tentabat (facinus ferum)</l>
                    <l>Ast illum impauido Rex pius agmine</l>
                    <l>Sistens indomitae frena licentiae</l>
                    <l>Iniecit, trepidam vrbem, et</l>
                    <l>Seruans purpurtos patres.</l>
                    <l>Quin et praecipiti plenum opus aleae</l>
                    <l>Ciuilesque acies, scissaque Hetruria</l>
                    <l>Sedans pectora, dictus</l>
                    <l>Dux est, et patriae Pater.</l>
                    <l>Vnde his pro meritis impatiens iugi</l>
                    <l>Quaeque alte innumeris iura dat vrbibus</l>
                    <l>Gens Etrusca, secures</l>
                    <l>Nato, atque imperium dedit.</l>
                    <l>Salue, ô bellipotens, progenies Deûm</l>
                    <l>Templa immania, qui marmoribus sacris</l>
                    <l>Condis thuricrema, alti</l>
                    <l>Aequent quae iuga Caucasi.</l>
                    <pb id="s046" n="46"/>
                    <l>TuPindi auricomum e vertice Apollinem</l>
                    <l>Sebethi irrigua ad murmura vitrei</l>
                    <l>Ducis Parthenope alma vt</l>
                    <l>Discat Pierium melos.</l>
                    <l>Cum vatem cythara nobilem eburnea</l>
                    <l>Petrarcham, thalamo suscipis aureo,</l>
                    <l>Quem mox Delphica laurus</l>
                    <l>Cinxit Romuleo in foro.</l>
                    <l>Haec illi, auspice te, munera contulit</l>
                    <l>Roma altrix studiorum, et Latium ferox</l>
                    <l>Vnde Arnus vaga claro</l>
                    <l>Lambit sydera vertice.</l>
                    <p>CVM hoc Roberto Rege, Vicecomites Mediolani Principes continenter bella
                        gesserunt, quum ij pro Gibellinae factionis dignitate, ille de Guelphorum
                        salute atque potentia dimicarent. Horum itaque Principum veras imagines suo
                        ordine libuit collocare, vt tot formarum varietas sub vnum aspectum
                        exposita, iucundiorem spectantibus afferat voluptatem. Nullis aliis ex ipsa
                        temporum serie permistis, scilicet vt aestimatione ingeniorum, rerumque a
                        singulis gestarum quid Physiognomus ex lineamentis indicet, atque promittat,
                        viri elegantes ex tanta vulturum diuersitate coniectando deprehendant. Ob id
                        vero imagines breuissimis elogiis demonstrabuntur: quoniam singulorum vitae
                        peculiari, volumine iam pridem a nobis perscriptae editaeque sunt. Ab Othone
                        siquidem, qui huius imperij fundamenta iecit, vsque ad Philippum, in quo
                        familiae legitima progenies defecit, anarratis rebus gestis expressisque
                        moribus, nihil interciso temporum tractu, accurate descendimus.</p>
                </div2>
                <div2 id="GiEB.01.55" n="55" type="section">
                    <head>Otho Archiepiscopus.</head>
                    <gap desc="illustration" resp="sampling"/>
                    <pb id="s047" n="47"/>
                    <p>HIC vir praealto ingenio et incredibili constantia ad nullas aduersae
                        infestaeque fortunae contumelias infracti animi vigorem vnquam dimisit; quum
                        inimicorum atque hostium insolentiam longa patientia superaret; saepeque
                        bello victus, et diu exul et inops, vna indomiti animi magnitudine spes suas
                        vel maxime prostratas erigeret. Post summas autem aerumnas, victoriae compos
                        factus, felix videri potuit, quum aduersarum partium Duces bello captos in
                        potestatem redegerit; et condito atque egregie confirmato in nobilissima
                        ciuitate principatu, Matthaeum ab insigni virtute Magni cognomen meritum,
                        numerosa militarium iuuenum prole florentem, successorem reliquerit. Visitur
                        eius imago sumptuose depicta in magno conclaui Anglerianae arcis, vbi
                        Decumana victoria de Turrianis parta, picturis adhuc incorrupris expressa
                        hodie spectatur.</p>
                </div2>
                <div2 id="GiEB.01.56" n="56" type="section">
                    <head>IANI VITALIS.</head>
                    <l>Magnanimi Heroes Latij armipotentis Othonem</l>
                    <l>Illustre sydus Insubrum</l>
                    <l>Accipite inter vos, cristisque comantibus vmbret</l>
                    <l>Augusta cassis tempora,</l>
                    <l>Et dextram diuis operatam armate superbi</l>
                    <l>Ensis corusco fulmine.</l>
                    <l>Fortibus vt Fabijs mixtus, magnisque Camillis</l>
                    <l>Stet inter alta sydera.</l>
                    <l>Ille quidem summis decorauit honoribus orbem</l>
                    <l>Dux fortium fortissimus.</l>
                </div2>
                <div2 id="GiEB.01.57" n="57" type="section">
                    <head>Matthaeus Magnus.</head>
                    <gap desc="illustration" resp="sampling"/>
                    <pb id="s048" n="48"/>
                    <p>MATTHAEVS cognomento Magnus, summam ingenij grauitatem, indomitum praestantis
                        animi vigorem, et prudentiam in explicandis cum ciuilium tum bellicarum
                        rerum difficultatibus, incomparabilem praetulit, per omnem aetatem Othonis
                        maioris patrui virtutes aemulatus. Hic multo pluta consilio quam vi aut
                        armis feliciter gessit. Sed qui inuictus erat aduersus omnes auaritiae et
                        voluptatis morbos, vni inuidiae vir fortissimus ita succubuit, vt occultorum
                        inimicorum dolos et propinquorum insidias non effugerit. Eiectus enim patria
                        et principatu ad Benacum lacum egestate quidem miser, sed rediuiua spe et
                        recte factorum conscientia beatus, expectauit Henrici Caesaris aduentum, a
                        quo reductus in patriam, eiectis Turrianis, dolo an casu incertum, pristinam
                        principatus atque potentiae fortunam recuperauit. Caeterum prolatis imperij
                        finibus, partoque spectata virtute Magni cognomento, in extremo vitae actu
                        senex, oppressus ingenti cura atque periculo, eiurauit imperium, idque
                        liberorum virtuti regendum reliquit. Ingruebant enim tum arma Roberti Regis,
                        Iohannisque Pontificis maxime metuenda. Inde secessit in suburbanum dolore
                        contumeliae, quod eum pontifex sacris interdixisset, quum alioqui
                        Christianae pietatis obseruantissimus haberetur. Decessit ibi integris
                        sensibus, claudentibus illi oculis quinque liberis, quod migranti e vita
                        incomparabili solatio fuit. Caruit tamen honore funeris et sepulchri; quia
                        nefas esset damnatum a Pontifice palam sacrato in loco tumulare. Eius
                        effigies Modoetiae in templo maximo spectatur, habitu porrigentis templi
                        imaginem, quod Diuo Ioanni Baptistae vouerat.</p>
                </div2>
                <div2 id="GiEB.01.58" n="58" type="section">
                    <head>IANI VITAlIS.</head>
                    <l>Tu iure optaris fortissime viuere felix</l>
                    <l>Nostris venenis pharmacum,</l>
                    <l>Cur Matthaee negant te fata ingrata renasci</l>
                    <l>Coruscus ensis Insubrum?</l>
                    <l>Consilijs fudisti hostes, victorque sedendo</l>
                    <l>Finisti dura praelia.</l>
                    <l>Te Mediolani turres, te moenia macte</l>
                    <l>Virtute, te Respublica</l>
                    <l>Cum desiderio memorant, qui ferrea fuluo</l>
                    <l>Mutaris auro secula,</l>
                    <l>Fortunae cedens mox tempestatibus atris</l>
                    <l>Grauis senectae pondere.</l>
                    <l>Imperium natis liquisti, atque otia nactus</l>
                    <l>Et Tempe amoena fontibus;</l>
                    <l>Scipiadae longos superasti inuictus honores, Syllanam et abstinentiam.</l>
                    <l>Ergo te merito Magni cognomen adeptum</l>
                    <l>Magnus celebrat Iouius.</l>
                </div2>
                <div2 id="GiEB.01.59" n="59" type="section">
                    <head>Galeacius Primus.</head>
                    <p>GALEACIVS Magni Matthaei filius hoc roseo et corusco ore spectabilis,
                        staturae dignitate, illustri facundia, liberalique vitae splendore, suae
                        aetatis Principum famam obscurauit; militarique laude haud vsqueadeo
                        floruit, vt post egregias victorias, profligatis saepe hostibus, dux bello
                        strenuus et fortunatus haberetur. Ab hoc Placentiam, Cremonam atque
                        Vercellas paterno regno adiectas constat. Quum vero Roberti Regis, atque
                        Pontificis et Florentinorum copias, captis eorum ducibus et signis ad
                        Abduam, deleuisset; magno consilio ita victoriae modum imposuit, vt pacem
                        aequissimam, singulari artificio a potentissimis hostibus expresserit. Verum
                        partae pacis fructu diu non est laetatus: nam Marci fratris et Leodrisii
                        propinqui sui malignitate atque perfidia Ludouico Bauaro delatus,
                        grauissimisque oneratus calumnijs, exrtremum prope subijt infortunium. Ab
                        ingrato siquidem auaroque Caesare inter hospitales mensas inopinata fraude
                        captus, et cum filio reliquisque fratribus, qui Marci scelus detestabantur,
                        in Modoetianum carcerem coniectus est. Verum tantam eius iniuriam deprecante
                        Castruccio, e custodia post nonum mensem ea conditione eductus est, vt
                        Actius filius fidei obses ad authoritatem Caesaris, Pisas se conferret.
                        Caeterum eo beneficio diu vti non potuit, nam paulo post quum operam
                        Castruccio libertatis et salutis authori enixissime nauaret, in
                        circumuallando expugnandoque Pistorio, pestilenti correptus febre Pisciam
                        exul, tantoque exutus principatu fato cessit; non plane miser, quum vir ad
                        arma natus in ipsa laetitia insignis partae victoriae e vita migrauerit.
                        Eius effigies in sepulchro Actij filij egregie sculpta; depicta autem in
                        templo ad Viboldonum Romana via dextrorsum ad septimum lapidem
                        conspicitur.</p>
                </div2>
                <div2 id="GiEB.01.60" n="60" type="section">
                    <head>IANI VITALIS.</head>
                    <l>Ductorem ecce Itali nostrorum bellipontentem,</l>
                    <l>Lectissimorum Principem.</l>
                    <l>Cui fortuna minor post facta ingentia tandem</l>
                    <l>Inuidit inuictissimo,</l>
                    <l>At tu cui struis insidias, Bauare improbe tectas?</l>
                    <l>Cui tecta tendis retia?</l>
                    <l>Ah scelus arreptum ex epulis nil tale timentem</l>
                    <l>Libas tenaci compede.</l>
                    <pb id="s049" n="49"/>
                    <gap desc="illustration" resp="sampling"/>
                    <l>Armatus poteras medio concurrere campo,</l>
                    <l>Serens aperta praelia;</l>
                    <l>Sed timor et pietas non haerent, fraude ligatum</l>
                    <l>Pedore vincis carceris.</l>
                    <l>Vincere quem Reges, quem non potuere tyranni,</l>
                    <l>Magnis coactis viribus.</l>
                    <l>Nunc te pro tali scelere atque immanibus ausis</l>
                    <l>Euiscerande Barbare,</l>
                    <l>Infamem eiiciunt Furiae sub manibus imis</l>
                    <l>Inter Sinones perfidos.</l>
                    <l>Hic aliquis Galeacij vltor Polyphemus et Antheus,</l>
                    <l>Vel alter ex Gigantibus</l>
                    <l>Appetit assiduis tormentis, et tua crebris</l>
                    <l>Contundit ora calcibus.</l>
                    <l>Interea Elysiis gaudet in saltibus ille</l>
                    <l>Inter piorum maximos.</l>
                </div2>
                <div2 id="GiEB.01.61" n="61" type="section">
                    <head>Actius.</head>
                    <p>ACTIVS Galeacio genitus, a prima iuuentute gemina victoria nobilitatus, quum
                        egregij Ducis atque optimi Principis indolem praeferret, paternae
                        calamitatis consors fuit. Sed eam demum iniuriam Caesar magna vi pecuniae
                        expugnatus, ingenti beneficio ita rependit, vt Actius Gibellinorum Principum
                        amicitia atque auxiliis confirmatus, conuulsae domus, ac euersi principatus
                        fortunam restituerit. Is primus suae gentis a magnificentia nobilium operum
                        laudem quaesiuit. Mediolano turriculis et lateritiis moenibus circundato,
                        extructaque amplissima Curia cum Templo, et sacra Turri ad fastigium
                        coronata marmoreo</p>
                    <pb id="s050" n="50"/>
                    <gap desc="illustration" resp="sampling"/>
                    <p>reo peristylio summae pulchritudinis, iuxta arenam antiquorum spectaculis
                        dicatam. Verum Actius omnibus insignium virtutum numeris felix videri
                        potuit, nisi Marcum patruum, qui immani vecordia Galeacium cum vniuersa
                        familia in extremas calamitates praecipitem dederat, vi illata necauisset.
                        Receptum enim in gratiam, et mox pari insania atque perfidia res nouas
                        molientem, Luchinus et Iohannes patrui, tanquam ipsis totique familiae
                        pestilentem omnino opprimendum censuerant. Leodrisius quoque eodem liuore
                        atque odio, quo patrem auumque Matthaeum fuerat persecutus, Actium,
                        conductis Barbarorum auxiliis, in magnum discrimen amittendi principatus
                        adduxit. Verum ille cruento praelio fusus, ad Neruianum diuturno carcere cum
                        liberis malignitatis suae poenas dedit. Sed Actium, quem nulla aduersae
                        fortunae vis vnquam fregit, articularis morbi dolores iuuenem aetate
                        florentem, miserabili cruciatu ita fregerunt, vt singulis captus membris,
                        ante quadragesimum annum vita excedere cogeretur. Visitur eius effigies
                        elegantissime depicta ad laeuam diui Gothardi Templum intrantibus.</p>
                </div2>
                <div2 id="GiEB.01.62" n="62" type="section">
                    <head>PTOLEMAEI GALLII Comensis.</head>
                    <l>Vna his podagra victus in pace occidit,</l>
                    <l>Qui victor omnium Actius bello fuit.</l>
                </div2>
                <pb id="s051" n="51"/>
                <div2 id="GiEB.01.63" n="63" type="section">
                    <head>Luchinus.</head>
                    <gap desc="illustration" resp="sampling"/>
                    <p>ACTIO successêre duo patrui, Luchinus atque Iohannes, ea condicione, vt hic
                        quod esset Mediolanensis Archiepiscopus, sacra procuraret: ille vero
                        integris belli et pacis muneribus vreretur. Caeterum qui antea omnibus
                        bellis pugnacissimus imperator extiterat, principarum adeptus per Legatos
                        bella semper gessit insigni prudentia fortunae aleam deuitans, quum septem
                        maxime cruentis praeliis, vel parta victoria grauissime vulneratus
                        discessisser. Sed qui iustissimi indulgentis, et nusquam factiosi Principis
                        laudem ferens, a populo Pater patriae, et Pacis conditor appellabatur (vti
                        maioribus acciderat) propinquorum ac inimicorum coniuratione summum vitae
                        discrimen adiit. Detectis autem insidiis, coniuratos meritis affecit poenis,
                        fratrisque filios Galeacium et Barnabam, eius concepti sceleris conscios, in
                        vrbes Belgici Oceani relegauit; tanta indignantis animi acerbitate, vt eorum
                        nomen per epistolas euulgata conspiratione, apud Principes Christianos
                        perfidiae nota sugillârit. Parmam auro coemptam imperio adiecit. Regnauit
                        annos octo, corpore aeger, atque animo maxime seuerus et tristis:
                        quandoquidem amicis necatis, relegatisque propinquis, et vxore adulteriis
                        atque incestu suspecta, inter podagrae cruciatus vitam sibi taedio atque
                        oneri esse fateretur. Sed impudica vxor poenam flagitij verita, non matura
                        adhuc fata, misto poculis veneno, facile praecipitauit. Effigies eius in
                        Actij sepulchro marmore sculpta prospicitur.</p>
                </div2>
                <pb id="s052" n="52"/>
                <div2 id="GiEB.01.64" n="64" type="section">
                    <head>IVLII FEROLDI Cremonensis.</head>
                    <l>Te ciues fleuêre tui, Luchine peremptum,</l>
                    <l>Quod tecum extincta est iustitia et pietas.</l>
                    <l>Talibus exequijs, partisque tot ante trophaeis</l>
                    <l>Visus eras felix, quum morerere, mori;</l>
                    <l>Si non crudeli miscente aconita Megaera</l>
                    <l>Moestam exhalasses (heu miserande) animam.</l>
                </div2>
                <div2 id="GiEB.01.65" n="65" type="section">
                    <head>Iohannes Archiepiscopus.</head>
                    <gap desc="illustration" resp="sampling"/>
                    <p>LVCHINO erepto Iohannes sacri et profani iuris potestatem complexus,
                        incomparabili magnitudine animi Principem egit, pietate, iustitia, splendore
                        vitae et clementia, antiquis Heroibus comparandum. Ore probo semperque
                        hilari, cum maiestate grauitatis, sinceri animi candorem, iustae
                        liberalitatis spem, et facilitatem cunctis adeuntibus pollicebatur.
                        Inimicorum voluntates beneficiis ac humanitate flexit: hostium vero spiritus
                        summa virtute contriuit. Fratrum filiis, quos Luchinus relegârat humaniter
                        pepercit, totiusque imperij designauit haeredes. Genuenses cum vniuersa
                        Liguria huius imperio paruerunt, is quoque Florentinos, quum ipsorum vrbi
                        immissis per Apenninum ingentibus copiis, magnum terrorem admouisset, pacem
                        ea lege petere coegit, vt Lucensibus, Pisanis et Senensibus bellum inferre
                        desinerent. Actianae vero magnificentiae studium aemulatus, luculentissimam
                        domum contra Templum maximum iuxta Accij curiam condidit, et Abduam amnem,
                        qua desinente <pb id="s053" n="53"/> Lario ad Leucum coarctato exitu
                        emittitur, sumptuosissimi operis lapideo ponte iunxit. Singularem demum
                        animi moderationem tum maxime ostendit, quum apud Pisas a Iacobo Corbario
                        Pseudopontifice Senatorio galero honestatus totum id purpurae decus, vel
                        cohortante Caesare, vt beneficio vti vellet, constantissime renuit; ne his
                        susceptis insignibus, legitimi Pontificis maiestas laedi videretur. Obiit
                        scalari anno, natus annos LXIII. Effigies eius nullo vitiata situ, in
                        superiore conclaui Pontificiae domus, in cyanea chlamyde egregie picta
                        conspicitur; ante Deiparae Virginis imaginem habitu supplicantis.</p>
                </div2>
                <div2 id="GiEB.01.66" n="66" type="section">
                    <head>ANTONII FRANCISCI RAINERII.</head>
                    <l>Coerulea chlamyde insignem niueisque nitentem</l>
                    <l>Pellibus, et Scythico maculis subtegmine fusis,</l>
                    <l>Stellanti Regum ornatu, Heroumque, Deumque</l>
                    <l>Insubrum venerare Ducem, Ligurumque potentem.</l>
                    <l>Hic vir hic est, viden' vt generoso effulgeat ore</l>
                    <l>Maiestas? viden' aethereas elapsaper auras</l>
                    <l>Pulsa Astrea olim fronti vt consederit aliae,</l>
                    <l>Diuinosque oculis Venus alma afflarit honores?</l>
                    <l>Olli qua tenero nimbosa per auia lapsu</l>
                    <l>Serpit humi Eridanus, quaque altior exit, et auctus</l>
                    <l>Centum fluminibus, gemino sternit sata cornij</l>
                    <l>Quaque assueta malo, veterumque exercita bellis</l>
                    <l>Romulidûm, gens dura, animisque elata superbis</l>
                    <l>Auro inhians Tyrrhena agili verrit vada puppe,</l>
                    <l>Olli alacres cessere omnes; quaque arduus almam</l>
                    <l>Principio Ausoniam secat Apenninus, vtrunque</l>
                    <l>Cum mare prospectat, subiectisque intonat vndis.</l>
                    <l>Ille, ille imperij fortunarumque suarum</l>
                    <l>Consortes mira amplexus pietate nepotes</l>
                    <l>Constituit pulsos, solijsque locauit auitis,</l>
                    <l>Marmoreasque aedes, Phrygijsque innixa columnis</l>
                    <l>Atria, regalemque aulam laquearibus aureis</l>
                    <l>Condidit, et patriae aeternum decus addidit vrbi.</l>
                    <l>Iunctus et ante tuos operoso est Abdua ponte</l>
                    <l>Maxime Lari oculos, violenta vt flumina discant</l>
                    <l>Ferre iugum, fremitu neu quisquam assurgat iniquo.</l>
                    <l>Purpureum ille etiam decus, atque insignia dona</l>
                    <l>Coralio e fragili, trabeam, fascesque superbos</l>
                    <l>Respuit, et quae quisque ambit, pede reppulit alto.</l>
                    <l>Ergo iterum venerare, ducemque patremque sacrorum</l>
                    <l>Et gladio, et lituo, sceptrisque animisque potentem.</l>
                </div2>
                <div2 id="GiEB.01.67" n="67" type="section">
                    <head>Galeacius Secundus.</head>
                    <p>HIC est ille Galeacius, Stephano Matthaei magni liberorum vltimo genitus, qui
                        decore formae cunctos suae aetatis mortales antecessit. Is defuncto Iohanne
                        patruo, sicuti in testamenti tabulis erat praescriptum, Mediolanum, et
                        vniuersas principatus vrbes, cum Barnaba Matthaeoque fratribus trifariam
                        diuisit. Sublato autem Matthaeo mira concordia cum Barnaba duos et viginti
                        regnauit annos; sic vt per omnem aetatem communibus copiis atque consiliis
                        imperij fines tuerentur. Magnificentia autem operum cum fratre certabat; quo
                        nobilissimo aedificandi studio, quum maximos Europae Reges constitutis
                        admirandis aedificiis aequasset; authore Petrarcha, seipsum condita
                        Ticinensi arce facile superauit, quod Ticino vrbis moenia praeterfluenti
                        lapideum pontem imposuisset, perpetua protectum contignatione, munitumque
                        propugnaculis ad vtrumque caput excitatis. Quo opere ornantibus peristyliis
                        nullum praestantius aut iocundius in Italia videmus. Ad nobilitandam quoque
                        vrbem coeli clementia, vbertate agri, duorumque amnium omnis generis fructus
                        admirabilem copiam inuehentium, opportunitate clarissimam, quae
                        Longobardorum Regum sedes olim fuerat, Gymnasium condidit, ex authoritate
                        Caroli IV. Imperatoris, accitis vberrimo stipendio disciplinarum omnium
                        Professoribus, cui permagno eruditoque munere accessit Bibliotheca,
                        adhortante Petrarcha, quam nos nobilissimis codicibus refertam, et demum
                        ingruente bello, immaniter spoliatam in arce vidimus; pari militum
                        externorum licentia euastatis viridarijs, quae septa ferarum a parcendo
                        Parcos vulgus appellat. Ea lateritiis moenibus cincta viginti miliarium
                        spacium complectuntur; paratis semper ad Principum voluptates omnis generis
                        venationibus et aucupiis. Ab hac opulentia, ambitiosa sumptuosaque libidine,
                        cum magnis Regibus affinitates quaesiuit, Regis Galliae filia Ioanni
                        Galeacio filio nuptui data, et Leonarto Britanniae Regis filio in generum
                        adscito. Summis autem podagrae cruciatibus affectus, quinquagesimo nono
                        aetatis anno excessit e vita. Effigies eius pluribus in locis in arce
                        elegantissime depicta: hoc vero habitu conspicitur in inferiore porticu,
                        quae ad leuam intrantibus occurrit.</p>
                </div2>
                <div2 id="GiEB.01.68" n="68" type="section">
                    <head>IVLII FEROLDI.</head>
                    <l>Musis his Galeacius beatis</l>
                    <l>Augusta atria, nobilemque sedem</l>
                    <l>Ticini ad liquidum dicauit amnem,</l>
                    <l>Illic vt coalesceret iuuentus,</l>
                    <pb id="s054" n="54"/>
                    <gap desc="illustration" resp="sampling"/>
                    <l>Bonisque imbueretur artibus, quas</l>
                    <l>Mox diffunderet vsquequaque in orbem.</l>
                    <l>Musis et Iouius senex beatis</l>
                    <l>Ticini ad liquidum institutus amnem,</l>
                    <l>Augusta atria, nobilemque sedem</l>
                    <l>Vdo in margine Larij dicauit.</l>
                    <l>His armis Galeacium nitentem,</l>
                    <l>Virtutis memor inclytae locauit,</l>
                    <l>Vt fortissimus, optimusque Princeps</l>
                    <l>Formosissimus omnium virorum</l>
                    <l>In Heroibus emicet, virosque</l>
                    <l>Inter fulgeat ille bellicosos.</l>
                </div2>
                <div2 id="GiEB.01.69" n="69" type="section">
                    <head>Barnabas.</head>
                    <p>MARTII spiritus vis ingens, et ea semper indomita, crudelis, maximeque
                        superba, in hoc Principe vsque adeo viguit, vt innata immodico eius animo,
                        proferendi imperij libido, neque secundis, neque aduersis praeliis
                        frangeretur. Is enim naturâ pugnax et intrepidus, dum fortunae alea plurimum
                        gauderet, nec vectigalia bellicis sumptibus sufficerent, populos imperio
                        subditos in cogenda pecunia acerbissime vexare expilareque erat solitus.
                        Quanquam per idem tempus insano prope studio aedificandi teneretur,
                        imperatisque operis apprime iniuriosus, et supra quam dici potest, aduersus
                        agricolas immitis euaderet. Venationi siquidem perditissime deditus, totum
                        eius voluptatis instrumentum, quod duobus insignium canum millibus
                        constabat, custo diendum alendumque per familias vicatim distribuerat; graui
                        miserorum agrestium</p>
                    <pb id="s055" n="55"/>
                    <gap desc="illustration" resp="sampling"/>
                    <p>detrimento metusque solicitudine, quum poenas atrociter exigeret vel minimae
                        negligentiae; integramque aliquando familiam quae aprum occisum sale
                        conditum comedisset, suspendio punire non vereretur. Ab hoc fastu foede
                        prodigus et rapax, eo maxime auaritiam ostendit, quod decem filiabus per
                        omnem Europam nobilissimis regulis nuptui datis, innumerabiles pecunias in
                        earum dotes contulisset. Ab vltima enim Britannia et e Cypro regiae stirpis
                        generos ambitiose sibi asciuerat. Sed in dies magis ac magis aerarium
                        exhauriebant septem liberorum aetate florentium iuconditus luxus, et paterno
                        exemplo nihil intermissae voluptates. Hinc Barnabas prolem suam modico
                        imperio, si per partes diuideretur minime contentam fore existimans,
                        circumspicere fortunae suae modum qui erat exiguus si in singulos diuidundus
                        foret, et fratris filio tantae opulentiae dominatum inuidere coepit. Ioannes
                        enim Galeacius sopito atque inerti ingenio putabatur, quod literis potius
                        quam armis vacaret, deditusque religioni, nulla prope contra ac illa aetas
                        ferret, voluptatum intemperie caperetur. Idcirco patruelibus luxu
                        diffluentibus facile erat contemptui atque odio; sic vt de eo intemperanter
                        obloquerentur, atque ei vitam inuiderent, nefarij consilij cogitationes cum
                        patre miscentes; vsqueadeo atrociter, vt eum quoquomodo tollendum
                        decernerent. At Ioannes Galeacius explorata per speculatores propinquorum
                        malignitate, anteuertere vitae discrimen statuit, magnaque simulatione
                        contecto consilio, quum prositeretur se iturum religionis causa ad Deiparae
                        Virginis templum quod in montanis est; exeuntem sibi obuiam extra Ticinensem
                        portam Barnabam patruum nihil tale timentem comprehendit, statimque cum
                        globo armatorum vrbem irrumpens, patrui domum atque arcem populo diripiendam
                        praebuit; sic vt puncto temporis, et principatus, et tantae opes
                        conciderent, nec quisquam capto opem ferre auderet. Paucos vero post dies
                        eum in carcerem Tritianae arcis coniecit, vbi vir omnium miserrimus, qui
                        armis totam prope Italiam concusserat, acerbitateque morum magnum <pb
                        id="s056" n="56"/> sibi vndique odium conciuerat, sexagesimo sexto aetatis
                        anno Fato cessit, paremque prope exitus sortem tulerunt eius liberi, magnis
                        exilij et egestatis iactati fluctibus. Effigies Barnabae in Concano templo
                        picta spectatur, quum adhuc extet marmorea statua equestris, qua sepulchro
                        eius superposita Ioannes Galeacius, vt tanti admissi facinoris atrocitatem
                        leniret, eundem et patruum et socerum honestauit.</p>
                </div2>
                <div2 id="GiEB.01.70" n="70" type="section">
                    <head>FRANCISCI MANFREDI Cremonensis.</head>
                    <l>Quaenam te in medio grauis senectae</l>
                    <l>Vexauit mala Barnabas Libido?</l>
                    <l>Quis dirus furor, aut cruenta Erynnis</l>
                    <l>Egit praecipitem, feroque corde</l>
                    <l>Tantas protinus excitauit vndas?</l>
                    <l>At non haec eadem Deis, deûmque</l>
                    <l>Rectori placuere; concidisque</l>
                    <l>Tuis consiliis miselle, quodque</l>
                    <l>Insonti scelus extruis nepoti,</l>
                    <l>Fatales tibi destinant sorores.</l>
                    <l>Felix heu nimis ac nimis beatus,</l>
                    <l>Si tam turpia, tam nefanda nunquam</l>
                    <l>Aegro pectore facta cogitasses,</l>
                    <l>Ac diram ingluuiem rapacis auri</l>
                    <l>Expellens, niueum integrumque semper</l>
                    <l>Vsque ad funeris vltimas fauillas</l>
                    <l>Seruasses animi tui nitorem.</l>
                </div2>
                <div2 id="GiEB.01.71" n="71" type="section">
                    <head>Ioannes Galeacius.</head>
                    <gap desc="illustration" resp="sampling"/>
                    <pb id="s057" n="57"/>
                    <p>PAREM vt spectare licet, tanto imperio grauissimi oris maiestatem tulit
                        Ioannes Galeacius, idem in Italia tot in vnum dominatum coactis vrbibus
                        longe maximus; et vi prudentis ingenij, et belli fortuna omnium qui in
                        Italia regnârint post Theodoricum Gothorum Regem praestantissimus. Nemo eo
                        neque aerarij facultatibus firmior, neque validior copiis, neque fide atque
                        virtute Ducum suorum felicior fuit. Alebat enim lectissimas copias, et
                        quosque nominis fama inclytos Duces, magnis praemiis sibi adsciuerat, per
                        quos bella gerebat. Opulentissimae vrbes stipendia suppeditabant, ratio et
                        disciplina expeditaque liberalitas cuncta regebant. Domi siquidem intentus
                        consiliis assidue vigilare, quam foris arma exercere malebat; quod patre
                        viuo non semel belli fortunam expertus, multa ei aduersa obuenissent; adeo
                        vt ab Aucutho Britanno Florentinorum Duce tumultuaria pugna in Brixiano agro
                        profligatus, vix circumfusorum hostium manus effugerit. Serendo bello
                        contentionis causas quaerebat, serpendoque et vrgendo, Scaligeros Verona,
                        Carrarios Patauio expulerat, Gonzagis pene Mantua pulsis. Quo rerum successu
                        Bononiam Pontificiis copiis ad Casalecium magno praelio superatis receperat.
                        Lucensibus demum, Pisanis, atque Senensibus in ditionem acceptis, Perusia,
                        et Assisio in Vmbria potitus, graue bellum Florentinis intulerat, eo quidem
                        acerbius quod insignes iniurias vltum ire properabat. Nam Florentini
                        praepotentis ac immodici hostis Etruriae iugum superbe comminantis,
                        nequaquam insulse reformidantes; in eum bel licosissimam Gallorum gentem, et
                        Germanorum Caesarem, grandi pecunia concitârant. Sed virtute Ducum et
                        Galeacij fortuna, Galli cum Armeniaco Duce ad Alexandriam caesi deletique
                        sunt, et Brixiano in agro Germanorum alae aliquot equestribus praeliis
                        superatae, in Germaniam sunt repulsae. Parabat itaque victor supremam cladem
                        Etruriae, proculdubio totius Italiae regnum inuasurus, nisi Fata id supremum
                        ei decus inuidissent; aestiuanti enim ad Lambrum amnem, pestilenti morbo an
                        veneno incertum, properantia Fata tanti consilij spem eliserunt; anno
                        aetatis quinquagesimoquinto quum paulo ante e Ladislao Caesare Mediolanensis
                        imperij susceptis insignibus, primus suae gentis Dux et Princeps fuisset
                        appellatus. Nemo Regum ornatiore, aut sumptuosiore exequiarum pompa elatus
                        est, quum singulorum oppidorum Legati, et tota fere vrbana nobilitas, atra
                        veste ex aerario donati sint, et in producendis sacerdotum ordinibus,
                        illustrandaque pyra, supra viginti millia caerea funalia eo die arserint.
                        Effigies eius Carthusiano in templo prope vrbem Ticinum marmore sculpta,
                        multis in locis, praecellenti autem habitu depicta ad Coenobium Castellatij
                        iuxta Mediolanum spectatur.</p>
                </div2>
                <div2 id="GiEB.01.72" n="72" type="section">
                    <head>IVLII FEROLDI.</head>
                    <l>Huic primo nomen Ducis atque insignia Caesar</l>
                    <l>Detulit Insubrum, eximio dignatus honore.</l>
                    <l>Hic ille est bello fortunatissimus heros,</l>
                    <l>Barbaricis populis et formidatus Etruscis.</l>
                    <l>Cui Verona potens, diuesque Bononia cessit,</l>
                    <l>Atque Antenoridae, atque Alphaeae ab origine Pisae,</l>
                    <l>Innumeraeque vrbes aliae, populique feroces.</l>
                    <l>Ille etiam Gallos, Germanorumque phalanges</l>
                    <l>Reppulit, haud passus nostris considere in oris,</l>
                    <l>Et Florentinos obsedit milite colles.</l>
                    <l>Armipotens illum donec mors abstulit atra,</l>
                    <l>Et regnum Italiae inuidit Fortuna potenti.</l>
                </div2>
                <div2 id="GiEB.01.73" n="73" type="section">
                    <head>Ioannes Maria.</head>
                    <p>APERTO defuncti patris testamento duo filij impuberes Ioannes et Philippus,
                        quibus Mariae cognomentum fuit, ea conditione haereditatem adiuerunt, vt
                        Ioannes Mediolani Ducis nomen obtineret, Philippus Ticini Comes
                        appellaretur; quibus bifariam diuisae imperij vrbes accederent, Gabrieli
                        vero ex nobili concubina suscepto, qui his natu maiorerat, Crema et Pisae in
                        dominatum obuenirent. Caeterum euulgata Galeacij morte, copiarum Duces,
                        nullo pudore perfidiae, opportunas ipsis vrbes inuaserunt; sic vt immensa
                        moles opulentissimi principatus, quum ab imbecillo adolescente regi non
                        posset, inusitata ducum proditione vndique concussa et dilacerata corrueret,
                        et cuncta passim singulis in vrbibus atroci factionum malo et cruentis
                        dissensionibus quaterentur. Nam Pandulphus Malatesta a fide impudenter
                        discedens, Brixia et Bergomo potitus fuerat: Cabrinus Fondulius Cremonae:
                        Ioannes Vineatus Laudi Pompeiae: Otho Bontertius Parmae, Placentiae,
                        Arcelli: Tornielli, Nouariae: Franchinus Rusca, Comi: et Facinus Canis
                        Papiae atque Alexandriae, armis et factiosi populi studio, dominatum
                        arripuerant; eoque aerumnarum imbellis adolescens deuenerat, vt diuersos
                        gubernatores, qui armis authoritateque Mediolani seditiones pacarent,
                        accersere cogeretur, saepeque eos, fremente populo, tanquam factiosos
                        exauthoraret. et postremo</p>
                    <pb id="s058" n="58"/>
                    <gap desc="illustration" resp="sampling"/>
                    <p>Buccicaldus vir Gallus, qui nomine regio Genuae prae fecturam gerebat, vt
                        cuncta ad arbitrium regeret, Mediolanum euocaretur. Is corpore atque animo
                        vastus, quum ambitiose atque superbe ad Principatum Cisalpinae Galliae palam
                        aspiraret, graui Gibellinorum impetu Mediolano exturbatus est. Saeuus autem
                        Princeps in ciues, post multos ex amicis pacernis securi percussos,
                        inauditae crudelitatis carnificinam exercuit: praegrandes enim et
                        voracissimos molossos, noxiorum primo, et mox innocentum carne nutritos,
                        magister eorum Giramus fera immanitate ita alebat, vt eis quos odisset
                        Princeps discerpendos obijceret, incredibili horrore gemiruque pauentis
                        populi. Haec effecêre vt nobilium ciuium vtriusque factionis generosa
                        cohors, Duce Paulo Baucio, hanc immanem belluam in ipsa curia adoriendam,
                        mactandamque inita coniuratione susciperet. Atque ita abominandus Princeps
                        dum in templum Gothardi sacrorum causâ descendit, trucidatus est; media
                        fronte ad oculos vsque discissa, et altero crure detruncato. Nec quisquam
                        cadenti opem tulit. Deserto autem ab omnibus, et maxime cruento cadaueri,
                        vna omnium humanitatis non oblita ignobilis meretrix, supremum officium pie
                        exoluit, quum iacentem ad tegendam vulnerum foeditatem, recentium rosarum
                        aceruo cooperuit. Effigies Iohannis vno in loco quod viderim, viperijs
                        oculis venenum spirans, patre viuo picta, in altaris tabula, quae est contra
                        aram Templi maximi, ad extremum testudinis posita, Mediolani spectatur.</p>
                </div2>
                <div2 id="GiEB.01.74" n="74" type="section">
                    <head>IOAN. PAVLI AMANII Cremensis.</head>
                    <l>Quae nam torua leaena, quae vel vrsa,</l>
                    <l>Duro in vertice Caucasi creauit</l>
                    <l>Tam duro ingenio virum, impioque</l>
                    <l>Humanum in genus, ac deos in ipsos?</l>
                    <pb id="s059" n="59"/>
                    <l>Ille vt scilicet Insubres cohercens,</l>
                    <l>Infando imperio (nefas) iuberet</l>
                    <l>Immanissimus omnium tyrannus</l>
                    <l>Impastis canibus feris vorandos</l>
                    <l>In[?]ntesque dari simulque sontes?</l>
                    <l>Illum at quam misere reor vicissim</l>
                    <l>Aequis vt crucietur vsque poenis;</l>
                    <l>Nunc discerpere Cerberum furentem,</l>
                    <l>Vltorem sceleris malique tanti?</l>
                </div2>
                <div2 id="GiEB.01.75" n="75" type="section">
                    <head>Philippus Vicecomes.</head>
                    <gap desc="illustration" resp="sampling"/>
                    <p>EO ipso die, quo Iohannes Maria Mediolani trucidatus est, nuntio caedis
                        accepto Facinlus Canis Ticini podagra oppressus excessit e vita; eo spiritu,
                        vt Duces suos suprema obtestatione cohortaretur ad vindicandam coniuratorum
                        perfidiam, atrollendumque Philippum, vt paterno imperio potiretur. Erat tum
                        Philippus in arce Papiae, morientique astiterat captiuo similis, imperij
                        viriumque expers, et auri valde inops. Nam Facinius prodente Castellino
                        Becaria, vrbem suis copiis occupârat. Adiuuat Philippi Fortuna Beatrix Tenda
                        Facinij vxor, quae in ipso ma[?] funere cum Philippo adolescente nuptias
                        appetebat. Ea muliebri ambitione atque libidine incensa, quanquam dignitate
                        impar, annis autem superior, opportuna tamen dotalibus thesauris Philippo
                        videbatur. Itaque raptim inauspicarae fiunt nuptiae, conciliantibus Ducibus,
                        qui Faciniano auro oculos adiecerant. Nec mora, instructis <pb id="s060"
                        n="60"/> copijs numerataque pecunia Philippus Mediolani reducitur, pulsisque
                        Sacramoro et Carolo Barnabae filijs, qui regnum arripuerant, vehementi
                        populi studio Dux acclamatur. Plerique ex coniuratis per tumultum capti
                        supplicio afficiuntur. Venit et in potestatem noui Principis Modoetiana arx
                        Sacromoro tormenti ictu interfecto. Fuit illi in recuperando regno
                        persequendisque hostibus mira felicitas; vtpote qui singularum prope vrbium
                        tyrannos ceperit et occiderit, reliquos exturbarit. Sed videri potuit et
                        saeuus et ingratus erga vxorem, quae thesauris suis desertum ab omnibus et
                        egentem ad imperium euexerat. Circumuentam enim dubijs indicibus,
                        damnatamque adulterij, vel nihil tale in tormentis confitentem
                        refellentemque iudices, pudica fronte securi percussit, vt Allobrogum
                        Principis filiam duceret. Gessit varia fortuna, variaque morum fama bellum
                        cum Venetis et Florentinis, eo exitu, vt Bergomum, Brixiam, et Veronam
                        amitteret, moriensque Franciscum Sfortiam cui Blancam filiam ex nobili
                        susceptam concubina in matrimonium collocarat, ex testamento totius imperij
                        reliquit haeredem. Fuit Philippus adeo hebetibus oculis, vt factus senex,
                        obuersantium ante se vultus non plane discerneret, assiduo secretoque
                        monitore vteretur in responsis dandis, ne pupillae vitium detegeret. Sed
                        magnitudine generosi animi, maximos suae aetatis Reges facile superasse
                        censetur, vel reparando bello inexhaustis opibus, vel in paranda laude
                        praestantissimae virtutis. Solus enim incomparabile verae clementiae decus
                        tulit, cum Alfonsum Regem cum fratribus, et Nauarrae item Regem bello nauali
                        ad Pontiam captos, et ad se Mediolanum perductos, non cunctis modo
                        humanitatis officijs, sed amplissimis muneribus et copiis instructos
                        liberaliter dimiserit, ad recuperandum Neapolitanum regnum, de quo cum
                        Iohanna et Andegauensibus armis contendebat; vt non receptae modo
                        libertatis, sed parti regni beneficio commutata repente fortuna laetarentur.
                        Quanquam haec tantae clementiae, magna quidem, sed intempestiue quaesita
                        laus, singulari ei cesserit detrimento. Non tulêre enim contumeliam Ligures,
                        qui Regem ceperant, quod inimicae gentis Rex aliena gratia liberatus,
                        implacabile erga se odium seruaturus crederetur, ipsique propterea
                        interfecto Opicino Genuae Philippi Praefecto continuo rebellârint. Philippi
                        effigies Mediolani multis in locis picta, sed longe elegantissime in domo
                        Francisci Tabernii Epistolarum magistri, in frontispicio inferioris magni
                        conclauis ex arte plastices efficta spectatur.</p>
                </div2>
                <div2 id="GiEB.01.76" n="76" type="section">
                    <head>IANI VITALIS.</head>
                    <l>Clementissimus atque liberalis</l>
                    <l>Insubrûm dominus Philippus hic est,</l>
                    <l>Victis Regibus vnico duobus,</l>
                    <l>Qui bello manicasque compedesque,</l>
                    <l>Leuari iubet, in suasque abire</l>
                    <l>Donatos opibus Lucullianis</l>
                    <l>Sedes, et sua regna, liberatos</l>
                    <l>Tetro carcere. Discite hinc tyranni</l>
                    <l>Sunt haec munera Principum, superbos</l>
                    <l>Debellare, pios et esse victis.</l>
                </div2>
                <div2 id="GiEB.01.77" n="77" type="section">
                    <head>Iohannes Vitellius Cornetanus Patriarcha et Cardinalis.</head>
                    <p>MAGNVM et memorabile insolentis fortunae exemplum inusitato sacratis viris
                        exitu praebuit IOHANNES Vitellius, Corneti in ora Tuscorum nobili genere
                        natus. Is ab adolescentia mediocribus instructus literis: sed eis ab
                        excellenti memoria expeditaque facundia in omnem casum serij sermonis adeo
                        promptis, vt magnae doctrinae speciem praeberet: vir factus, cum hac ingenij
                        indole contulit se ad finitimum Tuscanellensium tyrannum, cui ob
                        haesitantiam linguae, Tartaliae cognomentum fuit. Hic ea tempestate inter
                        claros Duces, validas equitum copias ductabat, vtebaturque Vitellio in
                        perscribendis epistolis, obeundisque apud diuersos Principes et Duces
                        legationibus. Quibus in rebus suam adeo efficacis industriae exactique
                        iudicij operam probauit, vt secretioribus negotijs tanquam con silio optimus
                        adhiberetur. In eo quippe vis ingenij mirifica eminebat, et naturâ erat
                        aduersus laborem et somnum indomitus, periculorum despector, imperij et
                        militaris laudis auidus. Itaque arma saepe induere, et bellicis
                        discriminibus audacter misceri, saepeque inter milites, fretus quibusdam
                        iuris ciuilis flosculis, controuersias minuere, magnoque vsui in asperis
                        rebus Tartaliae esse. Sed postquam Martini iussu, iudicioque Sfortiae,
                        Tartalia commutati studij accusatus, tanquam ad Braccium aduersarum partium
                        Ducem transiturus, Auersano in foro detruncata ceruice conceptae perfidiae
                        poenas dedit: Vitellius Romam se contulit; breuique vir solers, et aulae
                        moribus idoneus, Martino innotuit, a quo Protonotarius est factus. Creato
                        autem Eugenio Vitellij studium, vti erat vehemens, expeditum, et comprobante
                        fortuna rerum euentibus felix, in senatu adeo miris laudibus extollebatur,
                        vt in eo vno Reipublicae salus et dignitas niti videretur. Itaque quum
                        fortem fidelemque operam difficillimis Reipublicae temporibus nauaret,
                        tanto</p>
                    <pb id="s061" n="61"/>
                    <gap desc="illustration" resp="sampling"/>
                    <p>Pontificis studio singulos honorum gradus adeptus est, vt legati quoque
                        potestate copiis Pontificiis sit praefectus. Ab hac enim secunda rerum
                        gestarum fama, eum Pontifex maturata liberalitate, e Protonotario
                        Recanatensem Episcopum, nec multo post Patriarcham Alexandrinum, et mox
                        Florentinum Archiepiscopum, demumque ad nuntium exoptatae victoriae
                        Cardinalem creauit. Tanta itaque Vitellius Pontificis gratia insignis et
                        potens, inimicos et inuidos gloriae suae obtrectantes facile contemnebat.
                        Erant enim magna quae ad insigne Reipublicae commodum gesserat, quum
                        tyrannos pontificij imperij ditionem impudentissime lacerantos, ad vnum
                        prope omnes deleuisset. Nec si quid paulo acerbius et violentius gerendo
                        bello pacrasset, quod sacrato viro indignum soret, vllas earum rerum
                        querelas, tanquam ab inuidis maligne delatas, ad aures Pontifex admittebat,
                        quum responderet, hunc esse morem factio sorum imperitorumque hominum, vt
                        seneritatis atque iustitiae nomen odio haberent, publicasque iniurias
                        extrema poena minime vindicandas arbitrarentur. Principem quidem
                        Salernitanum Martini Pontifici fratris filium, caeterosque Columniae
                        familiae proceres, qui armati antea in Vrbem occupata Capena porta
                        irruperant, persecutus armis, omnibus auitis paternisque oppidis cuncta
                        populatus exuerat; lacobumque item Vicanum vrbis praefectum; multis circa
                        Vetrallam oppidis imperantem, redactum in potestatem, et cum eo Trincium
                        Fulginatium tyrannum in arce Suriana securi percusserat. Antoniumque deinde
                        Pisanum ab Etruriae oppido Pontaderam appellatum, virum militia clarum, et
                        multis literarum ornamentis insignem, quod Priuernum in Volscis
                        occupauisset, tumultuario praelio fusum captumque, indigno miserabilique
                        supplicio ad oleam suspenderat. Qua necis atrocitate, vel ob id magnam
                        inuidiam subiit, quod Antonio id mortis genus tanquam honestissimo viro, et
                        diu cum laude militiae versato indignum, deprehensisque tantum latronibus
                        <pb id="s062" n="62"/> meritum, suppliciter deprecanti non modo non
                        indulserit, verum crudeli vsus ironia in carnificem versus dixerit, Lege
                        ergo age, et aequa postulanti, viro forti praeclaroque geminum innecte
                        laqueum, altioremque ramum delige, vt honestius ac splendidius pendeat;
                        atque ita miserabiliter duplici capistro, vir alioqui tam foedo supplicio
                        indignus, in arbore strangulatus pependit. Eandem etiam Etrusco bello
                        supplicij sortem tulerat Armalerius Asculanus, egregij nominis Centurio,
                        quum ad hostes ex leui coniectura transiturus putaretur. Romae autem acerbe
                        conquisitis et raptis ad supplicium, qui excitato tumultu Pontificem in
                        fugam per Tyberim coniecissent, Lateranensisque templi sacraria direptis
                        quibusdam donariis impie violassent, carnificinam in campo Flore exercuerat,
                        horrentibus trementibusque Romanis eius viri aspectum, properataque et nimis
                        saeua iudicia, quae vel summae dignitatis deprecatores omni misericordia
                        atque humanitate semper vacua reperissent. Verum non multo post Vitellius
                        opinione gratiaque Pontificis decidit, quum aduersus Alfonsum regem missus,
                        pro Renato Andegauense ad Neapolim eo euentu bellum gessisset, vt post
                        profligatum captumque Vrsinum principem Tarentinum, et mox dimissum, parta
                        victoria vti noluisse parum fideli aut importuna cunctatione crederetur;
                        sicuti antea Picenum agrum occupanti Francisco Sfortiae, nec tum viribus aut
                        incolarum studiis praeualido, repente petita mari fuga, simulatoque salutis
                        suae periculo, concessisset. Onerauit demum immani nefarioque ausu cum suam
                        tum Pontificis famam, quum inita coniuratione Alfonsum regem sub fide
                        induciarum opprimere cogitasset. Ab eo siquidem rege ad Salernum obsessus,
                        vt instantis periculi casum effugeret, vir aeque fallax et vafer, cum rege
                        inducias in tres menses pepigerat, quo spatio turpissime fidem abrumpens,
                        coniunctis cum Iacobo Caudala censibus et copiis, ad regem tum forte
                        hyemantem ad Iulianum vicum Auersani agri improuisus aduolauit. Nec regem
                        alia res seruauit, quam religiose excultum eo die numen; solenni enim tum
                        forte festo die Christi natalis, paulo post auroram triplici sacro intentus,
                        ante aram prociderat, quum Vitelliani improuisi inexpectatique hostes adesse
                        nunciati sunt. Tanta autem fuit irrumpentium celeritas; vt fere capto regi
                        breue spatium ad elabendum non plane peractis sacris relinqueretur; et
                        impius hostis omnem sacrorum apparatum, et expositam ad celebre epulum regij
                        Abaci supellectilem auide diriperet. Id facinus ingratum Pontifici,
                        odiosumque sacrato ordini, et cunctis execrabile, vehementer Vitellij
                        existimationem labefecit, quum in eius industria, quanquam singulari atque
                        mirifica, fluxa fides et atrox violentia damnarentur. Eius autem improbi
                        atque audacis animi notam Patriarcha salso dicterio diluebat, quum diceret,
                        se, vti rex expetisset, quod pollicitus fuerat, bona fide praestare
                        voluisse. Paulo enim ante Alfonsus per praeconem Patriarchae cum iactantia
                        nunciarat, se Marte iudice illum indecenter arma tractantem, eo redacturum,
                        vt tanquam infimi ordinis sacrificulus, missarum sacra vno denario sibi
                        perageret. Ad quod insolens dictum Vitellius sua vsus ironia responderat,
                        non abnuere conditionem, vt magni regis capellanus efficeretur: verum se non
                        prius quam inchoante anno ipso Christi natali die munus hoc suscepturum, vt
                        auspicato et gratuito quidem ei sacra solennia celebraret. Sic vt postea rex
                        periculo ereptus, in magna suorum frequentia acutissimi sacerdotis ironiam
                        agnoscens, se eo scommate probe elusum fateretur. Sed is non multo post malo
                        genio animum eius vastum et insatiabilem impellente, maximum imperium et
                        summum denique pontificatum affectare coepit, aut viuo Eugenio, si ille sub
                        censura concilij exauthoratus concideret, aut certe mortuo, quando iam
                        difficilem morbum animi languore concepisset, ab aduersi Basiliensis
                        concilij decretis. In eam spem adipiscendi pontificatus venerat, quod
                        validissimis copiis subnixus, singulas pontificiae ditionis arces, per fidos
                        sibi atque obnoxios clientes in potestate haberet. Nec desutura sibi Patrum
                        studia atque suffragia, vel primo comitiorum die arbitraretur, quoniam sibi
                        opulento pecuniosoque ad opportunas largitiones expedita facultas foret.
                        Oderat Florentinos tanquam ingratos, quod eorum Rempublicam ciuili seditione
                        perturbatam, se sua authoritate compositis rebus conseruasse praedicabat.
                        Illi tamen in ipsius contumeliam Rainaldum Albitium primarium ciuem ab se
                        vehementer commendarum exilio mulctauissent. Venetis autem indignabatur,
                        quod per legatos apud Eugenium omnem suam gratiam et dignitatem conuellere
                        contendissent. Noua itaque consilia cum Nicolao Picinnino suscepit. Is tum
                        clarissimus bello dux Philippi Mediolanensis exercitibus praeerat,
                        defendebatque acerrime eius ditionem aduersus Venetos Florentinis foedere
                        consociatos. Summa confilij erat, vt Picinninus in Etruriam accerseretur,
                        ipse e Latio promotis copiis cum eo se coniungeret. Id consilium interceptis
                        ad montem Politianum literis, plane detectum est. Scribebat enim Vitellius
                        ad Picinninum notis arbitrariis, quae fieri volebat, quae tametsi ab
                        interprete explicari non poterant, magnam tamen commutatae fidei suspicionem
                        afferebant. Erat apud Eugenium omnium consiliorum arbiter Ludouicus
                        Patauinus, Patriarcha Aquileiensis, ex Medico Cardinalis factus, vir astuto
                        peracrique ingenio Vitellij potentiae vehementer infensus. Is quum graui
                        facundia in Vitellij mores atque consilia criminose inuectus disseruisset,
                        Eugenium nunquam integra Pontificij imperij potestate Vitellio viuo
                        potiturum, illius opprimendi consilium obtulit atque perfecit. Praeerat arci
                        molis Hadtiani Antonius Rido, vir militaris, et ad omne patrandum <pb
                        id="s063" n="63"/> facinus paratus, quod commendatione Ludouici ad eam
                        praefecturam peruenisset. Hunc quae Pontisex peragi imperet, atque ipse
                        cupiat, secreto edocet, et quae in negocio opus forent sedulo constituit.
                        Igitur ad Calendas Apriles moturus castra Vitellius Antonio significat, vt
                        sibi Hadriani pontem transeunti adesse velit, vt de custodia munitioneque
                        arcis et profectione sua quaedam cum eo communicet. Eam occasionem excipit
                        Antonius tendendis insidiis idoneam. Praemittitur prima luce a Vitellio
                        Comes Auersus Anguillarius cum quatuor millibus equitum duobusque millibus
                        peditum; ipse postremus cum familiaribus agmen claudit. Tum vero Antonius
                        porta arcis egressus praeteruectum totius pontis longitudinem, inermis et
                        composito vultu salutat; accedensque propius simulatione secretioris
                        colloquij procedentem comitatur, pedes equitem, habenas molliter tractans,
                        tam diu de annonae supplemento, de instaurando tormentorum et telorum
                        apparatu verba producit, quoad contra arcis portam peruentum est. At
                        Vitellius se mature curaturum pollicetur, vt nihil earum rerum indigeret, se
                        Reipublicae causa in Etruriam ducturum, tantisperque Cornetum ex itinere
                        diuersurum, vt aedificatam ab se magno sumptu domum inspiciat. Eodem vero
                        puncto temporis Antonius equi frenum arripit, signum dat, cataracta
                        demittitur, quae extremum pontis caput excludit; erumpunt satellites,
                        perturbatumque inopinato malo Vitellium circumsistunt. Ille nihil se
                        deserit, calcaribus equum, sed frustra incitat, atque incuruum gladium, quo
                        militari more cinctus erat, ferociter educit. Sed obluctantem satelles
                        falcato hastilis vnco, quod hodie Roncham vocant, per ceruicem corripit:
                        alter dextrum brachium, quo districto gladio in Antonij caput ictum
                        minabatur, grauiter vulnerat, atque ita cruentus intra portam arcis
                        pertrahitur. Hunc supremae calamitatis malo perturbatum, et se ingrate
                        proditum, profundo suspirio conquerentem, ornatissimo in thoro collocant,
                        obliganturque ei vulnera, et Antonius vt bene speret cohortatur, quod in
                        posterum Eugenius non militari, sed senatoria eius opera vti vellet. Ad id
                        Vitellius anxie aestuans, se non esse adeo rerum imperitum respondit, vt
                        temere crederet, summae dignitatis viros vel iniquo iure captos dimitti
                        solere. A summa autem arce per praeconem Vitellianis pronunciatur, vt
                        timere, tumultuarique desinant, quando iussu Pontificis graui de causa
                        Cardinalis esset interceptus; Atque ita Comes Auersus sub signis iter
                        extendens, opulenta Vitellij impedimenta in arcem Roncilioni suae ditionis
                        tanquam suam praedam abduxit. Nec multo post, vt nonnulli tradunt, siue
                        acerbitate vulnerum, siue indito veneno, fato functus est; caruitque honore
                        funeris et tumuli, quanquam ei postea propinqui Corneti marmoreum
                        cenotaphium extruxerint, quod hodie cum rudi elogio visitur. Sed
                        munificentissimae domus structuram atque amplitudinem, Pontificum hospitio
                        dicatae admiramur. Antonius autem Rido tanti patrati facinoris praemium vel
                        in morte tulit, marmoream equestrem statuam, quae in vestibulo templi Diuae
                        Mariae nouae ad arcum Titi conspicitur. Ludouicus vero in demortui Vitellij
                        locum, vt copiis praeesset, suffectus est. Vera Vitellij effigies depicta in
                        magno conclaui eius domus Corneti spectatur.</p>
                </div2>
                <div2 id="GiEB.01.78" n="78" type="section">
                    <head>FAERNI.</head>
                    <l>Quis tua facta potis, laudesque aequare canendo</l>
                    <l>Purpuream succincte togam, generose Vitelli?</l>
                    <l>Maiestas tibi Romani pastoris, honorque</l>
                    <l>Debet, et antiquum tibi disciplina vigorem</l>
                    <l>Acceptum seruata refert. tu sontibus aequa</l>
                    <l>Supplicia et meritas tribuis iustissime poenas.</l>
                    <l>Dispersos tu syluarum per lustra latrones</l>
                    <l>Non secus ac venator apros, indagine cingis.</l>
                    <l>Tu diros Latio dominos, tu triste repellis</l>
                    <l>Seruitium, saeuosque sua quenque vrbe tyrannos</l>
                    <l>Exigis, et iusta populos ditione coherces.</l>
                    <l>Infandae plebis tu seditione fugatum</l>
                    <l>Pontificem sacrum, iustis vlcisceris armis;</l>
                    <l>Stringis et horrendas in noxia colla secures.</l>
                    <l>Salue purpurei decus et tutela senatus,</l>
                    <l>Priscarum virtutum imitator, et aemule laudum;</l>
                    <l>Imperio quod seruaras dignissime, nite</l>
                    <l>Praepropera ambitio tentasset inanibus auris,</l>
                    <l>Iactassetque auidum transuerso turbine mentem.</l>
                </div2>
                <div2 id="GiEB.01.79" n="79" type="section">
                    <head>Iulianus Caesarinus. Cardin.</head>
                    <p>CAESARINA familia inter illustres Romanorum procerum aetate nostra, honoratis
                        viris atque opibus florens, summam, vt aliqui volunt, claritatem cepit a
                        IVLIANO sancti Angeli Cardinale, cuius hoc loco vera effigies spectatur.
                        Vetustatem eius originis nequaquam alte repetunt, vel qui Caesarinorum
                        nomini fauent, quum fateantur ex gentilitiis insignibus, eos Columniis et
                        Vrsinis fuisse recentiores, quod ex alienis argumentis sua insignia
                        condiderint. Scutum enim gestant, in quo vrsus ad columnam catena deligatus
                        pingitur, superstante tamen aquila nigra, quae a Caesaribus praeclara
                        nobilitatis testificatione studiosis</p>
                    <pb id="s064" n="64"/>
                    <gap desc="illustration" resp="sampling"/>
                    <p>partium suarum et clientibus dono dari consueuit. Narrant autem superiore
                        seculo cruentis factionibus insami, cum Vrsini cum Columniis de dignitate
                        armis contenderent, Caesarinos tanquam Gibellini nominis adhaesisse
                        Columniis, insignique edito facinore vicisse Vrsinos hostes; ideoque
                        Caesarinos tanquam praeclarae eius victoriae authores, vinctum et columnae
                        catenatum vrsum ad memoriam clarissimi facti in scutis expressisse. Sed haec
                        ex fama potius tradita per manus, quam ex annalium fide referuntur; quum per
                        quadringentos annos res Romana ciuilibus discordiis et Germanorum Caesarum
                        saeuitia a stirpe prope excisa, certo historiarum lumine caruerit. Verum
                        Caesarinae familiae dignitatem facile demonstrat praerogatiua insignis, qua
                        praeclaro populi Romani munere a Paulo tertio amplissimis codicillis
                        confirmato, eius familiae princeps inueterata consuetudine maximum vexillum
                        gestat, cum bello (si incidat) tum pace in spectaculis Agonalium ludorum,
                        quae ad normam veteris disciplinae Lupercalibus edi solent, vt armata
                        iuuentus in equis simulachra praeliorum repraesentet, et legiones per
                        singulas tribus composito ordine decurrant. Fuit Iulianus honesta facie,
                        statura insigni, ingenio excelso, eloquentia singulari, et moribus
                        candidissimis, in gymnasiis accurate versatus, ciuilis et diuini iuris
                        scientissimus euaserat. Qua facultate ad parandam sibi senatoriam dignitatem
                        opportune gradum fecit. Nam ea tempestate eius scientiae professores
                        praecipuo erant in honore, propter grauissimas de Pontificia dignitate
                        disceptationes, quum dira diuisione tres vno tempore summi pontifices
                        foedissimo exemplo Christianis praeessent sacris. Fuerat adscriptus in
                        numerum eorum iudicum, qui in consessu Pontificis desupplicibus libellis
                        referunt, et sententiam dicunt. Quo in obeundo munere, Iulianus longe omnium
                        subtilissime atque rectissimi referebat. His itaque instructus literis, a
                        Martino lectus est in senatum, tanto omnium fauore, <pb id="s065" n="65"/>
                        vt paulo post in Bohemiam legatus sit missus, ad sanandos eius gentis animos
                        Hussitana superstitione laborantes, obstinatissimeque etiam tum in insania
                        peruicaces, quanquam nupet Hieronymus a Praga, eius haeresis crimine
                        damnatus Constantiae, et combustus, in ipsorum contumeliam concidisset. Ea
                        enim erat de Iuliani virtute constans opinio, vt vni illi ea prouincia
                        demandanda censeretur. In omni siquidem senatorio munere apud eum vigebant
                        dignitas sine fastu, doctrina sine ostentatione, sine fuco probitas, et
                        studium sine factione. Qui mores non modo factiosa in vrbe, aulaque maxime
                        superba, sed apud omnes, quibuscunque serio acturus congrederetur, gratiam
                        conciliabant. In Germaniam autem profectus Bohemos opinione sua reperit
                        duriores, et mortem cum cruciatu potius pati paratos, quam vt a sententia
                        susceptae semel, quanquam nondum inueteratae superstitionis discedere
                        vellent; sic vt nequaquam adhortationibus sacrarum concionum, sed plane
                        validis perdomandi armis essent; quod victis pariter atque victoribus maxime
                        calamitosum foret. Aditis itaque Germanorum proceribus, et pertentatis eorum
                        animis, quam arduum atque difficile, maximeque sumptuosum esse prospiceret
                        conflare exercitum, qui ex diuersis auxiliis par esset bellicolae munitaeque
                        syluis atque fluminibus genti subigendae, Basileam se recipit, ad obeundum
                        secundi muneris officium, scilicet vt indicto inchoatoque Concilio legatus
                        praeesset. Sancita enim lex fuerat Constantiae, vt post quinquennium
                        renouata sacro sancta Synodo, antistires, sacratique viri totius Europae
                        conuenirent, vt controuersiae de Diuinis placitis morumque censura; suprema
                        disputatione finirentur. Eam autem promulgatam legem mortuo Martino,
                        Eugenius ei suffectus ita probauerat, vt Iulianus continuato legationis
                        honore, tori Basiliensi negocio praeficeretur. Coeptum itaque excitatumque
                        Concilium concursu sacerdotum eum habuit euentum, vt Eugenius ad id
                        celebrandum vocaretur inuidia principum et quorundam antistitum, qui ei
                        specie religionis parti Pontificatus felicitatem inuidebant. Erant in eo
                        Concilio multae grauissimae res commodo Reipublicae a piis hominibus
                        peragendae; quod Bohemorum insania magnis artificiis sananda videretur; quod
                        Turcae Mysorum et Hungarorum fines vastarent; quodque explicanda essent
                        verae fidei dogmata, in quae Reipublicae Christianae Episcopi sublata
                        discordia consentirent. Quae omnia vt rite discuti, recteque decerni
                        possent, praesentis Pontificis personam efflagitare videbantur. In hac re
                        deposcenda adeo multus fuit Iulianus, vt appareret, nimio pietatis studio
                        aduersa et plane aliena Pontifici postulare. Ponebat enim decus suum, quod
                        probitate Christiana niteretur, ante commodum salutemque Pontificis, qui in
                        seuerissima Synodo dignitatis, et totius fortunae suae periculum esset
                        aditurus. Extant duae a Iullano scriptae epistolae ad Pontificem, quibus eum
                        graui cum obiurgatione reprehendit, quod citatus laboranti Reipublicae non
                        subueniat, et contra iusiurandum indicto concilio non intersit; vsque adeo
                        intemperanter, vt seni et articulari morbo laboranti, lecticam ad iter non
                        defuturam scribat. Nec excusandus censeretur, si parum pia, parumque
                        generosa tergiuersatione hominum probatissimorum opinionem falleret. In ea
                        expostulatione Iulianus plane impudens et ambitiosus quibusdam videri
                        poterat, nisi in eo mirum communis concordiae studium, et cura religionis
                        praeclara extitisset. Caeterum Eugenius vti alias profunda prudentia vetus
                        senator, et Pontifex quanquam nouus, sui muneris et personae nusquam
                        oblitus, eam contumeliam lenissime dissimulauit. Synodum enim tanquam
                        immanem et multorum capitum belluam, ad exitium maximorum pontificum caeca
                        rabie concitatam esse disserebat; ratus, his adimi libertatem et vitam, qui
                        in externis terris ei belluae se committerent. Non reformidabat tamen
                        Concilium, sed eius locum deuitabat, Balthasaris Cossae exitum
                        perhorrescens. Igitur Eugenius commonefacto Iuliano, vbi sensit insidias
                        sibi parari, Concilij locum damnat, tanquam Hispanis, Gallis atque Italis
                        antistitibus incommodum; earum actionum decretis fidem abrogat, solenneque
                        Concilium in vrbe Ferraria futurum edicit, accersiturque e Constantinopoli
                        Iohannes Graecorum Imperator, vt ex eius authoritate Graecae gentis
                        controuersiae cum Latinis componantur. Nec multo post, pecunia Pontificis
                        conducta aliquot triremium classe, Imperator cum lectissimis suae gentis
                        Episcopis atque proceribus emensus Hadriaticum, Ferrariam aduehitur,
                        comitante ipso Iuliano Cardinale legato. Is enim Basileae malignitatem
                        quorundam detestatus, qui non studio instaurandae religionis, sed
                        circumueniendi Pontificis inaudita libidine ducebantur, ad Eugenij
                        voluntatem se contulerat. In Concilio namque, Eugenio, quod citatus non
                        venisset, confestim exauthorato, creatus fuerat Pseudopontifex Amideus
                        Allobrogum princeps; qui filiis natu iam grandibus senex, Eremitarum more in
                        abdita et nemorosa loca taedio publicarum rerum secesserat, Felixque
                        appellatus, magna celebritate Basileae fuerat coronatus. Sed aduentu
                        Graecorum, quum Synodus metu pestilentiae e Ferraria Florentiam translata
                        maxime floreret, actiones Basilienses magnopere refrixerunt. Felix autem eam
                        intempestiuae dignitatis tulit sortem, vt exutus pontificatu, Cardinalis a
                        legitimo Pontifice crearetur, quod seni venerando atque innocentissimo,
                        honos purpurae ad solatium relinquendus esse videbatur. In his grauissimi
                        negocij disceptationibus, Iulianus eximiam cum praeclari studij et generosae
                        industriae, tum multiplicis doctrinae laudem tulit, quum male sanam de
                        processione Spiritus sancti <pb id="s066" n="66"/> Graecorum opinionem
                        Romano dogmati conciliasset. Interea compositis apud Florentiam Graecorum et
                        Latinorum controuersiis, peractoque conuentu, Ladislaus Polonorum et
                        Hungarorum rex, prospere cum Turcis ad Hemum montem conflixit, Carambeio
                        Amurathis primario duce capto. Verum Ladislaus suarum et hostilium virium
                        aequus aestimator, ab ea victoria prudenti consilio non iniquam pacem
                        quaesiuit, concedente eam Amurathe, qui explicare se Hungarico bello, et
                        aduersus Ciliciae regem sibi ad iniuriam opportunum, mature proficisci
                        cupiebat. Ea pax Pontifici et Christianis principibus post insignis
                        victoriae prouentum nunciata, tanquam intempestiua, inutilis, atque indecora
                        displicuit. Iampridem enim Christiani fere omnes, collatis viribus, ingens
                        bellum in Amurathem decreuerant, orante et vehementer expetente Graecorum
                        Imperatore, vt sibi a ferocissima gente circumuento, opem ferre maturarent.
                        Georgius quoque Castriotus, cui Scanderbego cognomen fuit, qui in Epiro
                        Amurathem eiusque praefectos magnis detrimentis affecerat, se cum validis
                        copiis Regi Hungaro, Thraciam inuadenti affuturum pollicebatur. Eo modo Rex
                        iuuenis secundae victoriae spe incitatus, adhortatione principum pacem
                        violat, bellumque suscipit, maiore quam antea apparatu conatuque. In ea
                        rerum occasione Eugenius Iulianum, quo nemo potior videbatur, legatum ad
                        regem misit, qui eum eiusque gentes ad sacrum bellum concionibus ineitaret.
                        Retardabat tamen regem pudor ingenitus aduersus imminentem violandae pacis
                        infamiam. Sed vnus religionis respectus verecundiam discutiebat,
                        pronunciante legato, fidem infidelibus Mahometanis nequaquam esse seruandam;
                        quando ipse eius conceptae fallaciae inane piaculum authoritate pontificia
                        continuo esset deleturus. Iurârant pacem solenni cerimonia, hinc Ladislaus
                        et illinc Sannoceus Amurathis legatus, ea stipulatione, vt vtriusque legis
                        instrumenta proferrentur; hinc scilicet Euangeliorum liber consecratus;
                        illinc Alcorani religiosum volumen, quo Mahometis dogmata continentur.
                        Ladislaus per hunc modum a side data (nequaquam regio more) discedens,
                        inauspicato motis signis ad Varnam Pontici litroris vrbem infesto exercitu
                        penetrauit, vt in ora Christianam classem expectaret. Quibus cognitis rebus
                        Amurathes, Christianorum leuitatem atque perfidiam grauissimis verbis
                        detestatus, e Cilicia rediens, magnis itineribus ad Hellespontum traductis
                        copiis, septimis castris peruenit ad Varnam. Eius aduentus nostrorum
                        opinione celerior, regem inprimis et Iohannem Hunniadem Turcico assuetum
                        bello vehementer perterruit. His autem animis vtrinque in aciem est
                        descensum, vt primo congressu Amurathes de victoria desperasse tradatur;
                        nisi noua et recentissima Turcarum ala, nostris imperite laxantibus aciem,
                        victoriae occasionem ademisset. Ladislaus enim acerrime pugnans, stratis
                        nobilioris alae equitibus, ad Ianizaros praetorianos pedites penetrârat; sed
                        sinu facto in medium receptus, suffraginibus equi succisis, Rex corruit,
                        atque ita trucidatus est, Hunniade frustra interfecti cadauer e manibus
                        hostium eripere conante. Rege interfecto, caput eius Barbari lanceae
                        praefixum circum ferentes, sublato clamore, nostrorum fugientium tergis
                        institerunt. Hunniades intactus effugit. Iulianus vero legatus, qui praelata
                        cruce hortabundus regia signa sequebatur, quum ad lacunam sitienti equo
                        habenas laxasset, superuentu hostium, aut, vt plerique existimarunt,
                        Hungarorum saeuitia trucidatus interiit, multa eum contumelia onerantibus
                        Barbaris, quod sacerdos, contra ius Gentium fidem violandam abrupta pace
                        foede censuisset. Vir certe tam tristi vitae exitu indiguus, nisi eo Fati
                        genere aditum sibi ad coelum perenni cum gloria muniuisset. Praeclarum autem
                        viuidae gloriae lumen, quod aeternum luceret, hoc vere pio atque
                        honestissimo vitae exitu posteris suis reliquit. Nam post multos annos ab
                        hac optimi senatoris memoria, qui pro salute Christianae Reipublicae se
                        deuouisset, Alexander sextus Iulianum Caesarinum huius nomen referentem,
                        generosis ornatum moribus, et Leo decimus Alexandrum eruditi ingenij,
                        virtute insignem, ad instaurandam familiae de Republica bene meritae
                        dignitatem, in Senatum legerunt: Eius effigiem eleganter (vt illa ferebat
                        aetas) in tabula pictam Iulianus Caesarinus abnepos, qui hodie familiae
                        nomen cum dignitate sustinet, exscribendam tradidit. Vixit annos quadraginta
                        sex. Obiit anno a partu Virginis quadragesimo quarto supra millesimum et
                        quadringentesimum.</p>
                </div2>
                <div2 id="GiEB.01.80" n="80" type="section">
                    <head>ANTONII FRANCISCI RAINERII.</head>
                    <l>Te decorant magni cognomina Caesaris, vnde</l>
                    <l>Ducis auos, atauosque, et priscae exordia gentis;</l>
                    <l>Quisque lacertosus vexilla patrumque Quiritumque</l>
                    <l>Extollit sinuosa auro, atque asperrima signis</l>
                    <l>Vestrorum decus heroum, columenque nepotum:</l>
                    <l>Te decorant ostro insignes duo lumina, patres</l>
                    <l>Conati euerso pariter succurrere seclo,</l>
                    <l>Qui tecum aethereis potiuntur nectare mensis.</l>
                    <l>Te decorat tua te pietas immensa labantem,</l>
                    <l>Quae ruit (heu pietas miseranda) vt fulciat orbem.</l>
                </div2>
                <pb id="s067" n="67"/>
                <div2 id="GiEB.01.81" n="81" type="section">
                    <head>Tamerlanes Scythar. Imp.</head>
                    <gap desc="illustration" resp="sampling"/>
                    <p>TAMERLANES Scytharum Imperator, qui propter inauditam animi feritatem atque
                        saeuitiam portentosasque vires, orbis TERROR, et CLADES Orientis appellatus
                        est; ex humili militiae loco per omnes honorum gradus ad eximiam bellice
                        virtutis opinionem, et denique ad summum imperium ascendit; insigni
                        praesertim applaudentium militum studio, quum adulatione quadam Temir
                        Cuthlus vocaretur, quae vox Tarrarice fortunatum ferrum signisicat. Eum
                        Samarcandae vrbis, quae est ad Iaxartem amnem Sogdianae regioni finitimum,
                        infimae classis ciuem fuisse tradunt. Quam vrbem vsque ab Alexandri Magni
                        temporibus Quinto Curtio notam videmus: restanturque Persae, homines
                        historiae non ignari, quibus cum nos collocuti sumus, Samarcandam a
                        Tamerlane tanquam patriam suam totius subacti a se Orientis opibus et
                        spoliis mire auctam atque exornatam fuisse. Erat Tamerlanes ore truculento
                        recedentibusque oculis semper minaci; corpore autem ingenti, validisque
                        neruis adeo firmo lacertosoque, vt Scythici ingentis arcus chordam, quod
                        paucissimis praestare licebat, vltra aurem extenderet, cupreumque mortarium
                        pro scopo sagittariis in ludo propositum, emissae harundinis spiculo
                        perfoderet. Sed eum nonnulli authores altero crure debilitatum, ideoque
                        deformiter incedentem scribunt. Caeterum acclamatus imperator vna praesertim
                        nominis authoritate, ex innumeris gentibus belli praedaeque auidis, tot
                        copias contraxit, vt proficiscentibus alimenta viris, et herbida pascua
                        iumentis defutura crederentur. In eius <pb id="s068" n="68"/> exercitum
                        coiuêre Sogdiani, Aracosij, Bactriani, Hircanique, qui hodie vno nomine a
                        Barbaris Zagatai appellantur. Praeterea Scytharum etiam Hordae, quae a
                        Iaxarte ad Volgam amnem, et vltra id flumen vsque ad Moscam sedes habent.
                        Hordas enim agmina Tartarorum vocant, quae incertis semper sedibus per
                        immensas solitudines vsque ad Imaum montem euagantur, Amaxobij ab antiquis
                        vocati, quod in curribus centone protectis, aduersus frigora vitam degant.
                        Harum Hordarum maxime potentes et bellicosae Cassania, Sciabania, Nogaiaque
                        Moscouitis commercio familiares Tamerlani paruerunt. Nam reliquae remotiores
                        a magno Cane Cathaino, qui in ora Oceani regioneque Sinarum potentissimus
                        regnat, imperia accipiunt. Sublatis itaque signis, Tamerlanes eam
                        multitudinem tranando Volgam traduxit, cursus rapiditate et multitudine
                        aquarum post Nilum et Istrum fluuiorum amplissimum. Sed is diductus in
                        septem cornua, quibus in mare Caspium turbidus et lenior erumpit,
                        commodiorem transitum praebet. Itaque humilioribus repertis vadis, infra
                        Cithracam celebre Emporium omnis multitudo tutissime transuecta est. Fuêre
                        in ea tot gentium colluuie centum myriades peditum et equitum, ingensque
                        maioris et minoris pecoris numerus, quod partim ceruicibus tranantium
                        equorum, partim subitariis ratibus sustinente atque excipiente in medio
                        profluentis amnis equitatu traductum est. Singuli porro equites peditem in
                        equi clunes sublatum transportarunt. A Volga demum qui Rha antiquitus
                        appellatus est, Tamerlanes per Hiberorum, Albanorumque nemorosas conualles,
                        ad Derbenthi oppidi angustias peruenit, quae ferreis portis, et lapideis
                        antiqui operis propugnaculis praecluduntur. Nec satis constat an metu tanti
                        hostis praesidiarij Persae loci custodiam deseruerint; an vi depulsi fuga
                        salutem quaesierint. Tum vero effusa multitudo omnem Armeniam inundauit,
                        eodem itinere quo Hyelon et Absaga Christianis de Hierosolymitano regno cum
                        AEgyptiis certantibus centum ferme annis ante aduentum Tamerlanis in Syriam
                        penetrarunt, incertum socij an hostes forent, quum religiones Idolatrarum
                        sequuti, neque harum neque illarum partium viderentur. Verum illi frustra
                        muneribus Balduini regis inuitati, repudiatis Christianorum sacris ad
                        Mahometis superstitionem declinarunt. At Tamerlanes aliquot maioris Armeniae
                        vrbibus captis, et Sulthania Persarum olim regia, direpta atque incensa,
                        dextrorsum iter flexit, Eufrateque ad Arsengam superato, in Cappadociam sese
                        effudit; quo Baiazetem Turcarum regem soluta obsidione Bizantij magnis
                        instructum copiis, vt fines tueretur, aduentare didicerat. Peruenêre itaque
                        duo maximi orbis imperatores, duobus longe maximis subnixi exercitibus ad
                        Stellam montem, memorabili Pompeij Magni victoria et Mythridatis calamitate
                        celebratum. Huic ab Antitauri radicibus exporrecto vasta planities subiacet,
                        campis vndique ad conferendas manus late patentibus, qui hodie Turcarum
                        lingua Cassouas, id est, campi Anserum appellantur, quod id volucrum genus
                        statis anni temporibus eo conueniat, vt in Europam agminibus atque imperio
                        ducum prouolet. Congressuris itaque summis ducibus et in vnius prosperae vel
                        aduersae pugnae euentum, de vita atque Asiae imperio certaturis, suae artes
                        vtrique non defuerunt. Tamerlanes enim peculiaribus gentis suae confisus
                        armis edixit, vt vnis sagittis ineundum praelium, idque indefesse
                        instaurandum, et denique conficiendum esse existimarent. Se enim daturum
                        operam, vt ab aurora ad occasum Solis strenue rem gerentibus sagittae non
                        deficerent. Instituerat siquidem plures camelos, qui per agmina circumducti
                        sagittarum fasces, pediti atque equiti suppeditarent. Ex aduerso Baiazetes
                        Scythicae non imperitus pugnae, quod vnum ratione prouideri poterat,
                        cohortatus milites, pronunciari iusserat, vt equites elatis supra capita
                        scutis, primum sagittarum imbrem constanter exciperent, inclinatisque
                        repente hastis, in hostes procurrerent; quod foeda inermisque hostium
                        multitudo, Hastarum cuspidibus transfodi, et gladiis concidi facile posse
                        videretur. Imperata igitur fecêre fortissimae Turcarum alae, contemptisque
                        intrepide sagittis, ingenti procursu grauique impetu in confertos irruere,
                        tanta vi, vt magna loricis et galeis carentium strage edita, vix hosti ad
                        expediendos abiectis arcubus acinaces spatium relinquerent. Sed tanta erat
                        sagittariorum circumfusa vndique multitudo, vt posteriora Turcarum agmina,
                        densissima atque perpetua cadentium sagittarum grandine sternerentur.
                        Tartari enim more suo in coelum sagittas emittunt, vt grauiore casu
                        decidentes, ceruices equorum et terga perfodiant. Neque enim oblongae
                        inflexae Europeorum peltae, neque rotundi Asiaticorum clypei, infixas
                        perforantesque sagittas sustinebant. Nusquam ab vlla annalium memoria,
                        numerosiores copiae, tumultuosius et acrius vel efferatis in mutuum cruorem
                        animis, obstinatius inter se manus contulerunt; reciprocante siquidem magno
                        aestu vrgentium propellentiumque agminum victoria incerta per multas horas
                        instar pelagi aduersis agitatis ventis modo hac, modo illac iactata est. Sed
                        ea demum inclinante Sole quanquam multo parta cruore penes Tartaros stetit.
                        Baiazetes equo pluribus sagittis confixo, cadenteque quum strata suorum
                        vexilla conspexisset, captus est, seruatusque ad ludibrium satietatemque
                        alienae superbiae, immani scilicet Tamerlanis animo nullis in miserum, et
                        tanti modo nominis regem accumulatis contumeliis vnquam exaturato. Victori
                        namque victus, vt gradum faceret ascendenti equum, dorsum praebere
                        cogebatur: Exemplo vti credi par est, Saporis Parthorum <pb id="s069" n="69"
                        /> regis, qui Valerianum Romanum imperatorem indignis huiusmodi iniuriis
                        insolenter oneratum ad mortem adegit. Sed eadem fati vis nequaquam mature
                        Baiazetem suis aerumnis eripuit, quum prius in cauea ferrea per Asiam
                        circumductus diu fortunae suae miserabile spectaculum praebuerit. Sed ab hoc
                        inexorabili barbaroque Tamerlanis ingenio, singulare iustae saeueritatis
                        exemplum prodiit. Quum enim homo Ligur gemmarum insignis mango, ob idque
                        Tamerlani qui magnopere gemmis oblectabatur, familiaris, inducto sermone de
                        Baiazetis miseria, illum humanitatis atque clementiae blande admonuisset, et
                        vt meminisse vellet Baiazetem inter Mahometanos reges victoriis et opibus
                        fuisse clarissimum. Tamerlanes obducta fronte, contortisque in illum oculis,
                        verbum redargutus respondit: se non regem nobilitate atque potentia
                        superbum; sed hominem improbum, impieque nefarium digna poena plectere, qui
                        maiorem natu fratrem inhumaniter occidisset. Caeterum Tamerlanes ea victor
                        acie, qua supra centum et quadraginta millia hominum caesa feruntur: spolia
                        legit, exercituique aequissime distribuit. Victores porro largiter ac
                        opipare per triduum epulati sunt: nam equi prope innumerabiles aut
                        ceciderant, aut ita vulneribus debilitati fuerunt, vt quum vsui esse non
                        possent, passim ad instruenda conuiuia mactarentur. Tartaris enim mos est
                        equina carne populariter vesci, et quum caetera alimenta defecerint, incisa
                        sub aure equorum vena, epotoque inde sanguine inediam tolerare. Transgressus
                        autem Taurum montem Tamerlanes, in Mesopotamiam irrupit, tanto armorum
                        strepitu terroreque hominum, vt passim omnibus vrbibus reciperetur: tendi
                        enim praetorium sibi iubebat primo die in quo conspectum vrbium sedabat,
                        colore candido, vt intelligerent homines clementiam et salutem se statim
                        dedentibus sincera fide promitti. Secundo die rubro tentorio vtebatur, quo
                        denunciabat in cunctabundos gladium esse districturum. Tertio porro die atri
                        coloris papilione extenso, indicabat secuncta ferro et flamma ab sumpturum.
                        Enimuero truculenta voce profitebatur, se Dei maximi iram esse, quae
                        deprauati seculi mortales vlcisceretur. Nulla fuit nec in Mesopotamia, nec
                        in Comagena, nec demum in Syria ciuitas, quae portas non aperuerit. Nam
                        superato Eufrate vsque ad maris Syriaci oram signa promouerat. Haesit
                        tantummodo aliquandiu ad Damascum, in expugnanda arce, quum ea in nostrum
                        morem a Florentino architecto munitissime aedificata, tanti victoris impetum
                        retardaret. Sed caesa in Libano monte materia, arcem erecta munitione
                        circumuallauit; ea altitudine, vt Scythae sagittarij moenium coronam
                        superantes ad vnum custodes omnes interfecerint. Exinde quum Sulthani
                        Memphitici copias per Duces non longe a Pelusio profligasset, AEgypti regnum
                        et Memphis immensae vrbis opes insatiabili animo meditantem, vna sitis
                        auertit, quae per arenosas solitudines aquae indigas, timebatur. Itaque
                        victoriis suis modum imponens, quum et exercitum eius atrox pestilentia
                        populatetur: spoliis onustus Samarcandam rediit, vbi fato functus est, anno
                        a partu Virginis quadringentesimo secundo supra millesimum. Antecessit autem
                        eius mortem ingens et luridus Cometes, quo portendi mors tanti regis visa
                        est; quanquam et Ioannem Galeacium Vicecomitem Mediolani potentissimum
                        principem, eodem defunctum anno, respexisse multi crediderunt. Fatali quoque
                        sorte euenisse constat, vt vtriusque principis bini haeredes filij parem
                        fortunam tulerint, quum vtriusque proles, a paterna virtute sic degenerarit,
                        vt imperium tueri nequierit, breuique curriculo duo maxima imperia, si modo
                        conferenda sunt, collapsa defecerint.</p>
                </div2>
                <div2 id="GiEB.01.82" n="82" type="section">
                    <head>FAERNI.</head>
                    <l>Ille nouus Xerxes, Orientis victor, et ingens</l>
                    <l>Quacunque permearet, horror gentium,</l>
                    <l>Compleuit totos Scythico qui milite campos,</l>
                    <l>Hoc se ferebat ore trux Tamerlanes:</l>
                    <l>Cuius in aduentum tutae altis moenibus vrbes</l>
                    <l>Ipsumque terrae contremiscebat solum;</l>
                    <l>Ipsi adeo montes, ipsae per deuia valles</l>
                    <l>Vim Barbarorum non ferebant agminum.</l>
                    <l>Quare ab Caucaseis Asiam conuallibus omnem</l>
                    <l>Ad vsque Nili flumina armis subdidit;</l>
                    <l>Euphratem et Tigrim, et rapidum tranauit Orontem</l>
                    <l>Vt, vastitate, caede, cuncta proterens;</l>
                    <l>Vtque olim foeda cum tempestate coorta</l>
                    <l>Erumpit atra nube fulmen igneum:</l>
                    <l>Obuia quaeque cadens perrumpit, et alta sonanti</l>
                    <l>Templa atque solidas strage turres disiicit.</l>
                    <l>Subsidit vasto tellus labefacta fragori,</l>
                    <l>Humilisque mentes sternit humanas pauor:</l>
                    <l>Haud secus ille viam ferro molitus, et igni,</l>
                    <l>Euertit arces, oppida aequauit solo.</l>
                    <l>Regem Asiae horribili captum impete Baiazetem</l>
                    <l>Caueaque clausum ferrea circumtulit.</l>
                    <l>Haec agitantem illum, et spirantem immania iussa</l>
                    <l>Quae cunctus vndique orbis expauesceret,</l>
                    <l>Exiguo caecae domitum molimine febris,</l>
                    <l>Fatalis vno soluit horatriduo.</l>
                    <l>Deque tot insanis opibus, de tot modo regnis</l>
                    <l>Reliqua vna paruo gleba texit puluere</l>
                </div2>
                <pb id="s070" n="70"/>
                <div2 id="GiEB.01.83" n="83" type="section">
                    <head>Baiazetes I. Turcarum rex.</head>
                    <gap desc="illustration" resp="sampling"/>
                    <p>BAIAZETES eius nominis primus, Othomannorum principum ordine quartus, hoc
                        austeri oris Scythico rictu, hirtisque cirris discriminata prolixe barba
                        terribilis, a singulari celeritate repentinoque et vehementi bellicarum
                        actionum impetu HILDRIM est appellatus, quae vox apud Tartaros cum tonitru
                        terrificum fulmen significat. Ne quis autem miretur, vnde ad nos antiquorum
                        praesertim Turcarum regum verae imagines peruenerint, operaeprecium erit
                        enarrare, quo pacto curiositati nostrae fortuna arriserit. Hariadenus
                        Barbarussa Othomannicae classis praefectus, quum ardente bello inter Carolum
                        Caesarem et Franciscum regem in auxilium a Gallis euocatus Massiliam
                        peruenisset, amicitiam iniit cum Virginio Vrsino Anguillariae Comite,
                        Gallicarum aliquot triremium praefecto, certatumque est inter eos magnis
                        muneribus, ea tamen conditione, vt aliquanto preciosiora Barbarus acciperet
                        dona, quam rependeret. Nam illum Virginius Romana liberalitate nostrarum
                        rerum copiam auide expetentem, caelato argento et multa serica veste
                        donauit, ille Virginium arcu Scythico eum pharetra nobilissimi operis, et
                        Persico acinace gemmata vagina insigni, qui Hismaelis Sophi fuisse
                        dicebatur, atque item talari toga auro et purpura intertexta, addens arculam
                        ex ebeno et ebore fabrefactam, in qua vndecim Othomannorum regum vera
                        simulachra, pro captu barbarorum artificum preciosis coloribus in Ieuigatae
                        chartae tabellis depicta visebantur; quae Virginius elegantiae studiosus
                        omni alio munere pluris aestimauit. Neque Barbarussa commentitiis imaginibus
                        Virginium decepisse existimandus est; nam quum inferiorum Othomannorum
                        tabellae <pb id="s071" n="71"/> pictae et numismata aerea, quae apud nos
                        visuntur, cum illis mire conueniant; superiorum etiam regum veras esse
                        formas censendum est. Has omnes Virginius magnis exoratus precibus Alexandro
                        Farnesio Cardinali et mihi, latioribus in tabulis ad delectationem
                        elegantium virorum pingendas communicauit. Primus igitur qui regis nomen
                        tulit, tantique imperij fundator extitit a tenui Galaciae oppido, quod
                        Othomanzicum hodie vocatur, Othomannus est appellatus, quod nomen postea in
                        familiam transiisse perspicimus. Tanta autem virtute atque fortuna
                        Othomannus fuit, vt inter nobiliores Scythici sanguinis familias, vetustatis
                        dignitate sibi pares, maxime illustris emineret, summumque ei decus
                        Eurenesij, Thuracambi, Michalogli, atque Malcoccij aequis animis
                        concederent. Pugnaci siquidem ingenio atque imperij auido finitimos, vel
                        etiam suae gentis feliciter ad ortus, clarissimas Asiae vrbes Sebastam,
                        Synopen et Ancyram audaci consilio et inuictis armis ditioni suae adiecerat.
                        Imaginem eius quae maxime ardentes oculos repraesentat, habitu acinacem
                        distringentis expresserunt, quod intelligi volebant Othomannorum imperium
                        armis quaesitum, armis defendi proferrique debere. Proinde vetus atque
                        perpetuum Turcarum institutum est, vt intranti templum supplicandi causa
                        impe ratori Talismanus aedituus sacerdos occurrat, claraque voce pronunciet,
                        vt meminisse velit imperium quod iustitia et virtute bellica partum sit, non
                        aliis quam hisdem artibus conseruari propagarique oportere. Constat autem
                        Othomannicae domus imperium cepisse anno a partu Virginis trecentesimo supra
                        millesimum, quanquam quingentis ante annis Turcas ex Scythia profectos in
                        Asia sedes occupasse compertum est: qui tamen regem, aut summum imperatorem
                        initio non habuerunt, vtpote qui diuisi per Tetrarchas et ragulos cum
                        imbellibus Asiae populis Constantino politanisque Caesaribus suo arbitrio
                        bella gerere consuessent, quamuis eos aliquando in vnum consentire coegerit
                        communis metus a Gothifredo Bollonio vniuersae Asiae illatus. Tum enim
                        coactis viribus, et Solymano tumultuario duce creato, ad Nicaeam cum eo
                        collatis signis haud prospere conflixerunt. Caeterum Othomannus quum viginti
                        octo annis regnasset, fato functus est, Orcane filio imperij haerede
                        relicto. Hic magnitudine animi, vi corporis, et cupiditate proferendae
                        ditionis patrem aequauit: bellicis autem aeque bonis et malis artibus, vir
                        dolosus et solers, pro fusaque in primis et perenni erga milites
                        liberalitate superauit. Per hunc modum veterano instructus exercitu, quum
                        amicitiam et foedus cum Ciliciae rege ducta in matrimonium eius filia
                        iniuisset, Michaeli Paleologo Constantinopolitano imperatori graue bellum
                        intulit; adortusque demum Prussium Bythiniae caput, eam vrbem obsidione et
                        admirandis machinis expugnauit. Sed non diu ea victoria laetatus est: nam in
                        ea oppugnatione sagitta ictus, quum spiculum humeri ossibus infixum sine
                        vitae discrimine reuelli nequiuisset, obducta plaga, febrem et saniem
                        mortiferam aliquot post menses accersiuit, anno eius imperij vigesimo
                        secundo. Oreani successit Amurathes filius, vir nequaquam maiorum exemplo
                        manu promptus, sed bello et pace simulator egregius, quippe qui astu et
                        vigilantia singulari, occasiones proferendi imperij opportunissime captaret,
                        nusquam firma fide aut incolumi iureiurando: pacem tamen cum Paleologo
                        religiose tuebatur. Magno autem Amurathis commodo, bellum intestinum inter
                        Graecos sub id tempus exarsit. Nam Graeci proceres ab imperatore
                        rebellarant, subnixi societate Marci Craiouicij Bulgarorum principis. Itaque
                        enata est occasio Graeciae et pene toti Europae exitialis, qua Paleologus
                        viribus impar, subigendis rebellibus auxilia ab Amurathe iure foederis
                        postulare coactus est. Dedit hoc amicitiae liberaliter et astute vicinus
                        Amurathes, traiecereque in Graeciam duodecim millia delectorum Turcarum,
                        quibus mature Graecorum et Bulgarorum audaciam Paleologus repressit. Eo
                        euentu vt confecto bello, remissis septem millibus Turcarum in Asiam,
                        reliquos praesidij sui causâ, qui in Thracia remanerent, ab Amurathe facile
                        impetrarit. Nec multo post Amurathes non obscure a suis inuitatus, qui
                        vbertatem Thraciae et Graeciae agrorum extollebant, tanquam socius vel
                        inuiti Caesaris, cum sexaginta millibus Turcarum per Hellespontum in
                        Graeciam traiecit, simulatione persequendorum Graecorum, qui a nomine
                        Paleologo antea defecissent. Praestitêre officium in traiectu duae Ligurum
                        onerariae naues, quae eius portorij pretium, insigni auaritiae Christianae
                        probro, aureum nummum in singula militum capita tulerunt. His copiis
                        Callipolim expugnauit, peruagatusque late Graeciam et Thraciam, vel gemente
                        imperatore, Philippopolim, et quae est supra Hebrum Hadrianopolim occupauit;
                        consternatosque ad arma, resistereque demum aequo campo ausos Lazarum
                        Seruiae Despothum, et Marcum Craiouicium acie superauit. Lazarus eo praelio
                        captus in carcere mori coactus est, cuius indignam necem seruus natione
                        Triballus, eius olim cliens vindicare constituit, certissimaeque morti se
                        deuouens, Amurathem pugione iugulauit, quum regnasset annis viginti tribus.
                        Hoc Amurathe genitus est Baiazetes, de quo scribimus, qui a caede Solymani
                        fratris imperium est auspicatus, Diis non obscure id execrabile scelus
                        damnantibus, cuius postea praeclarus vindex Scytha Tamerlanes exciterit.
                        Itaque Baiazetes aemuli fratris solutus metu, in vrbe Hadrianopoli imperij
                        sedem fixit, quod ad proferendas vires Asiatica Prussia opportunior
                        censeretur, infenso scilicet animo <pb id="s072" n="72"/> atque arma
                        expedienti in Triballos et Mysorum gentes, quae recta secundum Istrum ad
                        mare Ponticum extenduntur. Propterea Marcus summo discrimini obuiam armis
                        eundum ratus, quum in aciem descendisset, cum vniuersa Bulgarorum et Mysorum
                        nobilitate trucidatus, imperium cum vita amisit. Ab ea victoria Baiazetes
                        extremam Illyrici regionem, quae hodie Bosn[?], et interiorem Macedoniae
                        atque Epiri partem, quam Albaniam dicunt, adeo infesta populatione inuasit,
                        vt nemine resistere auso, innumerabilem captiuorum multitudinem in Thraciam
                        adduceret. Nec multo post euastata Thessalia, Thraciaque vsque ad Bosphorum,
                        et deletis Bizantiorum suburbanis delitiis, Bizantio castra admouit, tanto
                        Graecorum metu, vt Ioannes Imperator diffisus viribus suis, ad imploranda
                        auxilia in Galliam vsque nauigare cogeretur. Agnouit periculum iustasque
                        preces rex Carolus, vti maxime pium et Christianorum opulentissimum regem
                        decebat, et Ioannem fratris filium, qui postea Burgundiae principatum
                        adeptus est, cum nobilissimo equitatu in Pannoniam misit, vt Sigismundo
                        Bohemiae atque Hungariae regi, in communes hostes arma paranti iungeretur.
                        Hic est ille Sigismundus, Henrico Caesare proauo, qui ad Bonconuentum in
                        Etruria obiit, et Ioanne Bohemiae rege auo, qui in Gallia eo praelio
                        cecidit, quo Ioannes Galliae rex a Britannis captus est: patre vero Carolo
                        quarto Caesare inclytus. Is tum validas copias ex regnis suis finitimisque
                        Germanis coegerat; atque ita suscepto itinere ad Nicopolim Mysiae vrbem
                        penetratum est. Sed ea vrbs improspere tentata, Baiazeti spatium dedit ad
                        cogendas copias, qui sua vsus celeritate, cum sexaginta millibus equitum ad
                        tertium calendas Octobres nostris in conspectum se dedit. Pugnatum est summa
                        nostrorum temeritate, Gallorumque praesertim, qui primi agminis decus
                        deposcebant. Neque enim retineri potuerunt, quin vel inuitis ducibus et
                        frustra retentantibus, in primos hostium antecursores impetum facerent,
                        antequam peditum Germanorum phalanges, et Hungari Bohemique equites
                        appropinquarent: Frementes enim dicebant, a Sigismundo exploratae victoriae
                        gloriam sibi inuideri. Eo modo Baiazetes temere effusos, nec confertos
                        seruantes ordines, lunata acie circumuenit, atque omnes in medio Gallos
                        trucidauit. Quorum infelici exitu, nostri repente territi in fugam se
                        dederunt: tanta trepidatione, vt Sigismundus aegre e manibus hostium
                        elaberetur: Ioannes autem cum paucis ducibus pretioso cultu conspicuis in
                        potestatem Baiazetis deueniret. Baiazetes proiecto ad pedes, et salutem
                        suppliciter deprecanti respondit, se vitam, vel mortem merenti concessurum,
                        ob id quod iuuenis et regio sanguine editus esset; in conspectuque eius
                        captiuos omnes praeter quinque proceres, quos ad solatium carceris comites
                        dabat, ad vnum trucidari iussit. Horum nomina a nobis memoriae tradita sunt,
                        in eo libello, quo Italicalingua ad Carolum Quintum Othomannorum origines et
                        res gestas perscripsimus. Hac nostrorum clade, suaque insigni victoria
                        elatior factus Baiazetes, nihil sibi morae attulit, quin ad oppugnandum
                        Bizantium conuolaret, defatigatisque iam et attritis Graecorum viribus, eo
                        deuentum erat, vt ferocissimo hosti resisti non posset, nisi Tamerlanes
                        Scytharum imperator, centum miriades equitum et peditum trahens in Asiam,
                        torrentis more sese effudisset. Is hostis vel inuitum Baiazetem interpellatâ
                        victoriâ in Asiam auocait; ausumque collatis signis acie congredi, toto pene
                        eius exercitu caeso, ad Stellam montem viuum cepit; ea feritate, vt eius
                        procumbentis tergo, quum equum inscenderet, ad ludibrium vteretur; ferreaque
                        demum cauea curruli, in morem ferae bestiae, vsque ad vitae miseriarumque
                        exitum circumtulerit.</p>
                </div2>
                <div2 id="GiEB.01.84" n="84" type="section">
                    <head>AVGVSTI COCCEIANI.</head>
                    <l>Tune credideris forte, nefas, hic tibi maximi</l>
                    <l>Spectari superûm fulmineam regis imaginem,</l>
                    <l>Quod depicta Iouis tela vides, egregia manu</l>
                    <l>Praeclari artificis, quod tabula conspicis in breui,</l>
                    <l>Magnum terrifico orbem tonitru, atque aethera concuti;</l>
                    <l>Nuncque atris Acherontis tenebris omnia contegi,</l>
                    <l>Nunc tingi liquidis sulphurei fulguris ignibus.</l>
                    <l>Non non ad Semelen auricomam Iupiter amplius</l>
                    <l>Fraudes coniugio commeditans ventitat improbus.</l>
                    <l>Nec tu Thessalicum forte putes cernere Apollinem,</l>
                    <l>Arcus laetiferos quod videas, et quod harundines</l>
                    <l>Conspectes celebres, tela Dei insignia Delphici.</l>
                    <l>Hic mortalis erat, non Deus, hic Barbarus, impius.</l>
                    <l>Germani trepido sparsit atrox sanguine limina,</l>
                    <l>Ne Europae atque Asiae regna sibi praeriperet ferox;</l>
                    <l>Hic ceu flamma rapax lauricomos ptumulos furit,</l>
                    <l>Quum late Boreas praecipitat flamina Thractus.</l>
                    <l>Sic flagrans rapidos in miseros Danubij Incolas</l>
                    <l>Ignes, sic celeres intulit in Pannonias faces,</l>
                    <l>Inuoluitque furens excidio robora Belgica,</l>
                    <l>Vnde illi merito nomina sunt indita FVLGVris:</l>
                    <l>Sed non longa manet poena tuam iusta superbiam,</l>
                    <l>Maior namque tuis e Scythia nascitur ignibus</l>
                    <l>Torrens, horribili diluuie qui rabiem tibi</l>
                    <l>Restinguat, furiasque impediat fortior asperas:</l>
                    <l>Ecce ecce ab Tanai gens properat saeua Tamerlanis</l>
                    <l>Infandi auspiciis, lataque iam regna Bithyniae</l>
                    <l>Peruadunt, acies iam Scythicae praelia conserunt</l>
                    <l>Tecum, iam caueas, aurea iam vincula comparant,</l>
                    <l>Inclusumque Asiae te rapiunt cuncta per oppida.</l>
                    <l>Nunc ite, atque animos Imperiis tollite principes,</l>
                    <l>Fortunae, immemores qui rota sit prona, volubilis.</l>
                </div2>
                <pb id="s073" n="73"/>
                <div2 id="GiEB.01.85" n="85" type="section">
                    <head>Celebinus Turcarum Imp.</head>
                    <gap desc="illustration" resp="sampling"/>
                    <p>CELEBINVS quem alij Cyrum; nonnulli, Turcaeque praesertim, Mahometem a
                        lustrico die appellatum tradunt: id nomen ideo tulisse videtur, quod
                        impuberes regum procerumque filios Turcae Celebinos vocant. Is Othomannorum
                        principum, vt ex hac eius imagine gladium vibrantis cernitur, formosissimus
                        idem fuit atque fortissimus; decorae siquidem frontis honos, et candidi oris
                        modice diffusus pallor, constantesque sine tristitia oculi, compositi animi
                        indices, quum imperium adiit, pubescentem mire commendabant; in tanto
                        praesertim publicae cladis luctu, paternaeque miseriae dolore, in quo animum
                        non demisisse maxima laus videri potuit. Constat Baiazetem duos quos habebat
                        filios Mustapham et Celebinum in Asiam ductos, secum in castris habuisse,
                        singulari tamen prudentia quum pugnae tempus immineret, paululum eos ab eo
                        periculo summouisse, ne cum tota prole incertae fortunae aleam subiret. Sed
                        iuuenes ex lugubri praelio intenta fuga ad mare descendentes, vt in Thraciam
                        ad Bosphorum transirent, Bizantiorum mioparones interceperunt: ea quidem
                        sorte, vt Mustaphas a Paleologo Caesare vsque ad mortem in carcere sit
                        asseruatus. Celebinus autem struente ei imperium fortuna, aut suo vsus astu,
                        aut certe (vt credi par est) nautarum Graecorum auaritia adiutus, feliciter
                        est elapsus. Hunc Hadrianopolim obliquis itineribus venientem, praefectus
                        cum veteranorum manu a Baiazete Thraciae praesidio relictus, militesque
                        omnes, tanquam postliminio redditum, laetis pro praesenti fortuna animis
                        exceperunt. Iam enim quo euentu ad Stellam montem dimicatum esset, <pb
                        id="s074" n="74"/> ex fuga elapsis didicerant. Turcae siquidem qui Scytharum
                        manus effugerant, cateruatim ad Propontidem, Hellespontumque praecipiti fuga
                        ferebantur. Nam ibi propter Castella ad Abydum et Sestum vtrique littori
                        imposita Turcicae ditionis. despectis naualibus Graecorum custodiis,
                        tutissimus erat traiectus. Conuenerant plures veterani ex praesidiis
                        deducti, et ita frequentes iam ex Asia redierant, vt Celebinus iusto
                        confirmatus exercitu, Graecorum copias tumultuario progressu sibi imminentes
                        facile repelleret, et veteres fines fortiter tueretur: quanquam enim rex
                        nouus et iuuenis ac orbatus patre acerrimo imperatore, et magna parte
                        inuictorum antea militum importune exutus, vigilantis tamen et imperterriti
                        nomen tueretur. Quod si Paleologo terra marique certa praesidia et parandi
                        exercitus expeditae facultates suppetissent, Christianique reges occasionem
                        coelo prope demissam agnouissent, quam victoria Scytharum aperuerat, pro
                        fecto non in Europa modo, sed in Asia Othomannicum nomen vndique pulsum
                        atque deletum foret. Itaque Celebinus beneficio Tamerlanis et Paleologi qui
                        patre fratreque sublatis, integra atque legitima iura parando imperio sibi
                        pepererant, nostrorum ignauia confirmatus, Bulgaros, Triballos, et Macedonas
                        diu afflixit, vsque ad Sigismundi Caesaris aduentum. Is enim propter eximiam
                        pietatem generosique animi laudem Augusti nomen meritus, valida potius quam
                        felicia arma in Turcas iterum suscepit, excitauitque Hungaros et Boiemos, vt
                        studio tuendae et propagandae religionis aduersus Barbaros, tam pia quam
                        necessaria arma induerent. Agitabat enim animo, inuictos maiorum suorum
                        spiritus gerens, quo pacto cladem ad Nicopolim acceptam vlcisceretur. Nam
                        Celebinus iuuenis fractas a Tartaris copias trahens, reputatione Baiazetis
                        acerrimi et antea inuicti ducis, omnino contemnendus esse videbatur. Sed
                        eadem fortuna quae strenue audentem Sigismundum tredecim ante annos ad
                        Nicopolim eluserat, pari libidine ad Columbatium infesta persequebatur. Id
                        est oppidum Seruianorum Triballis finitimum, iuxta Samandriam, non longe a
                        Danubio positum. Eo paribus animis et viribus instructi Celebinus et
                        Sigismundus peruenerant. Christiana acies equitatu impar, sed peditatu in
                        media acie constituto superior, iniquissima ratione cum Barbaris concurrit.
                        Equestris enim ferme totus hostium exercitus late cornua extendit,
                        adortusque equites Hungaros et Bohemos qui in cornibus erant, cruenta edita
                        pugna, loco depulit, breuique circumuentum vniuersum peditatum sagittis
                        confixit. Neque enim pedites magna parte corporis inermes, sagittarum
                        multitudinem sustinere poterant, quum ordines dissoluerent, et cominus
                        congredi properantes ab hastatis demum, gladiis et clauis ferreis rem
                        gerentibus, vndique sternerentur. Sigismundus qui in ea exercitus
                        perturbatione praestantis et strenui ducis, acerrimique bellatoris officio
                        nullo in loco defuerat, desperata victoria, non minore periculo quam ad
                        Nicopolim insequentium Barbarorum manus effugit. Caeterum Celebinus ab ea
                        victoria quum paucissimis annis imperasset, morbo absumptus, Amurathi filio
                        imperium reliquit, quum Christianis sacris Alexander quintus praeesset.</p>
                </div2>
                <div2 id="GiEB.01.86" n="86" type="section">
                    <head>FRANCISCI MANFREDI Cremonensis.</head>
                    <l>Macte animo puer, et magna puerilibus annis</l>
                    <l>Virtute exuperans, fractisque audentior armis,</l>
                    <l>Qui medias inter classes, tela inter et hostes</l>
                    <l>Effugiens, praeda crudelem eludis inani</l>
                    <l>Victorem; et patriam subito (mirabile dictu)</l>
                    <l>Fortunam immutans, rursum palantia cogis</l>
                    <l>Agmina, confirmasque animos, reficisque labantis</l>
                    <l>Imperij vires, sceptroque potiris adempto.</l>
                    <l>Quin et quantum armis posses, quo turbine telum</l>
                    <l>Conijceres Celebine, et stricto comminus ense</l>
                    <l>Hostiles rueres turmas, densasque phalanges,</l>
                    <l>Teutonicae norunt gentes, nouere feroces</l>
                    <l>Sauromatae, norunt infracta binominis Istri</l>
                    <l>Cornua, Treijcijque duces, et pallida nouit</l>
                    <l>Graecia, desertique agri, populataque rura.</l>
                    <l>At tibi purpureae primaeuo flore iuuentae</l>
                    <l>Inuidit fortuna, et ineluctabile fatum:</l>
                    <l>Dumque animo maiora agitas, nec sufficit amplum</l>
                    <l>Imperium patris, et totum spe concipis orbem,</l>
                    <l>Stamina disrumpunt Parcae, victusque superba</l>
                    <l>Tandem morte cadis, lucosque inuisis Auerui.</l>
                </div2>
                <div2 id="GiEB.01.87" n="87" type="section">
                    <head>Ioan. Aucuthus Britannus.</head>
                    <p>IOANNIS Aucuthi ex vltima Britannia inclyti bello ducis, vera effigies, in
                        templo maximo Florentiae colossea magnitudine spectatur, quum propter
                        insigne meritum a grauissimo senatu equestris statuae, et tumuli honorem ad
                        eximiae fidei bellicaeque virtutis testimonium, honestatus fuisset. Is
                        Anglico sanguine progenitus fuit, ex stirpe Frisiorum Germanorum, qui in
                        Insulam transgressi, pulsis veteribus indigenis, sedes beatiores, et denique
                        regnum et imperium ante mille annos occuparunt. Venit autem in Italiam
                        Aucuthus bello Belgico, aeque apud Gallos hostes, ac suos virtutis nomine
                        clarus, cum Lionetto Clarentiae regulo, qui Odoardi regis filius a Galeacio
                        secundo Vicecomite in generum ascitus fuerat. Sed his nuptiis incredibili
                        conuiuiorum sumptu atque apparatu ludorum Mediolani celebratis, conceptus
                        est Lionetto</p>
                    <pb id="s075" n="75"/>
                    <gap desc="illustration" resp="sampling"/>
                    <p>morbus ex mutatione coeli, luxuque epularum, et nouae nuptae complexibus, qui
                        non multo post ad Albam Pompeiam initae affinitati et vitae finem atrulit.
                        barnabas nouae nuptae patruus, qui tum graue bellum in agro Mantuano
                        gerebat, facile a Lionetto impetrauit, vt Aucuthus Britannorum dux, atque
                        eius comitatus princeps, in castra auxilij nomine duceretur. Barnabas enim
                        virpugnacissimus Anglicae disciplinae atque virtutis, periculum facere
                        cupiebat. Pluribus itaque tumultuariis praeliis Aucutho summa vi summaque
                        prudentia, occasiones parandae victoriae feliciter excipiente, et Anglis
                        egregie sagittis rem gerentibus, eo admirationis Barnabas est adductus, vt
                        probaret gentis disciplinam, et Aucuthi vim ac ingenium magnopere
                        suspiceret, nec multo post crescente mutuis officiis beniuolentia, Aucuthus
                        in generum ascisceretur. Collocata enim est ei in matrimonium filia, quam ex
                        Porra nobili concubina susceperat. Ea affinitas virtutis nomine parta,
                        Aucutho stipendia auxit, et famam Anglicae virtutis Italiam extendit, quod
                        bellicosissimus princeps tale de externi viri virtute non temere iudicium
                        fecisset, proptereaque a principibus liberisque ciuitatibus Aucuthus
                        expeteretur. Nam ea tempestate externis copiis et ducibus apud Italos bella
                        gerebantur. Accidit autem certis offensionibus, vt Angli, qui erant apud
                        Albam, mortuo Lionetto relicti oblitique eius affinitatis, ab amicitia
                        Galeacij et Barnabae repente discederent, hostibusque eorum iungerentur. Qua
                        voluntatum commutatione multa Cisalpinae Galliae oppida, crudeli Anglorum
                        rabie vastata sunt. Exinde Aucuthus copiis et stipendiis auctus, nouas spes;
                        aliamque fortunam sibi quaerendam existimauit: Gregorio namque Pontifici
                        operam nauauit, receptisque singulari cum laude togarae Galliae vrbibus quae
                        defecerant, quinque oppidorum ditionem virtutis ergo promeruit. A Pontifice
                        demum ad Florentinos vberiora stipendia pollicentes, et ab his non multo
                        post ad Pisanos, atque inde rursus ad Florentinos transgressus est; eo
                        crescentis <pb id="s076" n="76"/> laudis, accumulatique honoris successu, vt
                        facile nemo Aucutho dux melior putaretur. Longo enim bellorum vsu pericus,
                        graui simul ac expedito ingenio occasiones praesentire, terminare consilia,
                        atque arma celeriter expedire didicerat: idem quum oporteret acerrimus
                        bellator, et cunctator egregius. Idcirco ab eius schola tanquam ab excato
                        militiae magistro multi qui postea inclaruêre, summi duces prodierunt, quum
                        ea quae ille prospere gessisset apud hostes et socios prodocumentis et
                        disciplinae praeceptis haberentur. In his fuêre Albericus balbianus,
                        sfortia, Braccius, Carolus Malatesta, Paulus Vrsinus, et qui ab hoc
                        interfectus est, Mostarda, Sed super innumerabiles pugnas feliciter
                        depugnatas, incomparabile decus tulit, quum profligatis ad Alexandriam
                        Gallis, signa Florentinorum ad Abduam vsque promouisset, vt descendentibus
                        Gallis ad Mediolanum iungeretur. Ab aduerso enim Gallorum exitu deiectus
                        consilio, vsqueadeo constanti imperterritoque animo se recepit, vt
                        nequicquam incumbentibus Iohannis Galeacij victricib, copiis, Ollium,
                        Mincium, Athesim vado traiiceret, disruptisque ab hoste fluminum aggeribus,
                        per continentes paludes incolumis in Patauinum agrum se reciperet, quum
                        duces omnes a nemine praeterquam ab Aucutho superari, locorum iniquitates,
                        et validissimorum hostium interdiu noctuque acriter incumbentium impetus
                        sustineri posse faterentur. Obiit Florentiae plane senex, funeraturque est
                        splendidisime in templo maximo, anno Chrisianae salutis. M. CCC. L
                        XXXXIII</p>
                </div2>
                <div2 id="GiEB.01.88" n="88" type="section">
                    <head>IVLII FEROLDI.</head>
                    <l>Aucuthe Anglorum decus, et decus addite genti</l>
                    <l>Italicae, Italico praesidiumque solo.</l>
                    <l>Vt tumuli quondam Florentia, sic simulacri</l>
                    <l>Virtutem Iouius donat honore tuam.</l>
                </div2>
                <div2 id="GiEB.01.89" n="89" type="section">
                    <head>Albericus Balbianus.</head>
                    <gap desc="illustration" resp="sampling"/>
                    <pb id="s077" n="77"/>
                    <p>ALBERICVS Balbianus, exiguo eius nominis togatae Galliae oppido ortus, inter
                        Italicos duces primum illustris famae locum obtinuit, Aucutho scientiae
                        militaris existimatione plane par, sed honoribus et genere copiarum multo
                        superior. Nam magister equitum proprio cognomento appelatus est, qui
                        superemus militiae honos apud Neapolitanos reges, Comestabilis nuncupatur.
                        Sub signis autem quatuor millia cataphractorum, et totidem leuis armaturae
                        equitum voluntarij nominis habuisse traditur, quibus externarum gentium vaga
                        arma, ea tempestate per Italiam ad omnem praedandi licentiam circum
                        ferentium, frenauit, non vnoque in loco feliciter profligauit, vsqueadeo
                        egregie, vt pristinum Italicae dignitatis decus, quod corrupta sensim
                        disciplina perierat, insigni cum laude restitueret. Nam fortissimus et
                        generosissimus quisque spe laudis ad eius signa coibat, atque ita effecto
                        ingenti vereranorum equitum agmine, cui diui Gregorij nomen et tesseram
                        dederat, cuncta obuta sternebantur. Is tum in eum, quem hodie magna ex parte
                        intermissium videmus, armaturae morem equites instruxerat, adinuenta atque
                        addita cassidi buccula, quae est ad prospectum sub ductilis, et transuersam
                        tantum rimam quum deducitur, ad oculorum vsum relinquit: Cui etiam ferreum
                        gutturale quo iugulum munitur adiecit, quod loriculam a casside dependentem,
                        nequaquam satis gulam tueri aduersus validos mucrones existimaret. Barois
                        quoque majoribus recocto corio inauratis et pictis, equos vndique vsque ad
                        genua protexit, et capita frontatibus ferreis stylo prominente armauit, quo
                        incitatis equis hostis in congressu feriretur. Sed hodie haec maxime decora,
                        tutaque Bardarum tegumenta, tanquam nihil profutura aduersus sclopettorum
                        glandes, Italus pariter et Gallus abiecit. Quum per multos annos Ioanni
                        Galeacio Vicecomiti, aut alae preafectus, aut summus Imperator operam
                        nauasset, ab eo discedens aduersus Ladislaum regem in Apuliam descendit,
                        Ludouici Andegauensis auspicia secutus. Quo bello insidiis circumuentus, in
                        potestatem hostium deuenit, qui eum durissimo peruigilio diu torserunt. Sed
                        non multo post liberali beneficio Iohannis Galeacij redemptus est: nam
                        gratissimus princeps, Alberici ductu Bononiensium et Florentinorum copias,
                        Barnardone Aquitano acerrimo duce fuso captoque, insignem victoriam se
                        adeptum esse meminerat: vnde vrbs Bononia interfecto Iohanne bentiuolo in
                        eius ditionem deuenisset. Verum Iohanne Galeacio repentina morte surrepto,
                        Albericus suo commodo alieni exempli spectator, oblitus datae fidei
                        acceptique beneficij, in eius liberos ingrato animo arma conuerrit, quod
                        caeteri duces nefario scelere singulas occupantes vrbes passim rebellassent:
                        qui demum valescente Philippi filij potentia, variis intercepti casibus
                        serme omnes iustas perfidiae poenas dederunt, quum Albericus, nusquam
                        tyrannus, plenus gloria apud paternos lares, ante sexagesimum aetatis annum,
                        renum dolore vexatus, vita excessisset. Hoc vitae exitu Iohanne germano
                        fratre selicior, quem diu militiae eximia cum laude versatum, Bononienses ab
                        eo detrimentis affecti securi percusserant. Huius sanguinis apud Insubres
                        insiti Ludouicus Balbianus fuit, qui nuper armorum studio et multis fortibus
                        factis clarus, cum pro Carolo Caesare Franciscum Sforuam oppugnater, ad
                        Alberici progenitoris gloriam aspirabat, nisi inuidia virtutis comes in
                        medio vitae cursu veneno epulis indito, nihil tale veritum sustulisset.
                        Alberici effigies Ticini in arce ad sinistram porticum picta, habitu
                        triumphum comitantis, conspicitur.</p>
                </div2>
                <div2 id="GiEB.01.90" n="90" type="section">
                    <head>GEORGIIIODOCI bergani.</head>
                    <l>Oenotria priscam fugarant gloriam</l>
                    <l>Herum adfluentes copiae,</l>
                    <l>Et sola virtus credita est tum bellica</l>
                    <l>Externum habere militem,</l>
                    <l>At Babianus dedecus turpissimum</l>
                    <l>Non sufferens, et patriae</l>
                    <l>Virtutis et prudentiae non immermor,</l>
                    <l>Procul fugatis exteris,</l>
                    <l>Domesticum per militem vi reddidit</l>
                    <l>Fines quietos Italos.</l>
                    <l>Huius fide atque armis Ladislaus suam</l>
                    <l>Campaniam cum portubus</l>
                    <l>Recepit, et Neapolim pulcherrimam</l>
                    <l>Arcesque regni et oppida.</l>
                    <l>Hic militari hac profuit solertia</l>
                    <l>Arti decusque hoc addidit,</l>
                    <l>Vt quae boullo nuper essent teroge</l>
                    <l>Compacta, nox haec ferrea</l>
                    <l>Getaret armae miles, atque vulnere</l>
                    <l>Tutum calybs de fenderet.</l>
                    <l>Tantum Camillo debuit vix vindici</l>
                    <l>Erepta Roma Barbaris</l>
                    <l>Quantum tenutur Alberico nobili</l>
                    <l>Duci ferax oentria.</l>
                </div2>
                <pb id="s078" n="78"/>
                <div2 id="GiEB.01.91" n="91" type="section">
                    <head>Sfortia et Braccius.</head>
                    <gap desc="illustration" resp="sampling"/>
                    <p>HI duo heroes, duoque eius aetatis belli fulgura SFORTIA et BRACCIVS, ex
                        Alberici contubernio disciplinaque prodierunt, qui ab initio fraterna
                        charitate inter se coniuncti, pari spe, parique industria, et paribus
                        insignium laciniarumque coloribus militantes, vsqueadeo in claruêre, vt
                        fatali demum ambitione atque superbia diducti, diuersas militiae sectas de
                        nomine conderent, ac aemulatione gloriae atque potentiae ex amicis hostes
                        facti, ex aduerso semper arma tractarent; qua dissensione potius quam
                        simultate, opimis stipendiis summisque honoribus clari atque opulenti
                        euadebant, quum sese infami astu promercalique militia principius Italiae et
                        liberis ciuitatibus venditarent, bellaque alere quam finire mallent quod
                        vterque de fortuna sua immodice sperandum putaret, et nihil imperium viuidae
                        virtuti, generose et fortiter agentibus arbitrarentur. Erant aetate et
                        genere ferme pares; sed Braccius nobilissimis Perusiae familiis
                        propinquitate coniunctus, ipso Sfortia apud Cotignolam togatae Galliae
                        oppidum honesta familia orto, originis vetustare nobilior putabatur. In
                        Braccio asturi, et efficacis ingenij vis ardens eminebat; in Sfortia autem
                        naturae simplicitas, nullo fuco, nulloque literarum subsidio subnixa;
                        apertique animi constans et indomitus vigor laudabantur, in robusto
                        praesertim corpore ad ferendos labores gestandaque arma praeualido. Braccius
                        habitu corporis proximus delicato, splendore vitae rerumque omnium apparatu
                        sumptuoso mire gaudebat, vtpote qui vel cum iniuria alienae pecuniae
                        appetens et profusus esset. Ex aduerso Sfortia ad delitias</p>
                </div2>
                <pb id="s079" n="79"/>
                <div2 id="GiEB.01.92" n="92" type="section">
                    <head>Braccius.</head>
                    <gap desc="illustration" resp="sampling"/>
                    <p>rudis et agrestis trugi disciplina, conuictu subitario et plane militari,
                        contemptuque prosus omnis luxuriae laetabatur, vtpote qui valida potius quam
                        decora arma, proceros et peracres genuerosae sobolis equos, vir equitandi
                        peritissimus, vera imperatoriae dignitatis instrumenta esse putaret, nec
                        quicquam ad inanem speciem exquisiti ornatus ostentare consuesset. His
                        diuersis moribus et pari conatu ad magna imperia atque opulentos
                        principatus, et postremo non dissimili vitae axitu in sua fata properantes,
                        pari militum studio colebantur; et eo quidem ita pertinaci, vt ad alteram
                        factionem transiuisse maxime turpe et flagitiosum existimarent. Accidit
                        autem eo tempore, quo Alfonsus rex et Ioanna regina inter se de imperio et
                        regnandi conditione armis contendebant, vt vtrinque summi duces Sfortia et
                        Braccius ex aduerso copiis praeessent, fact: sque demum induciis ex veteris
                        amicitae memoria, ad Saccomanniam Campaniae syluam coirent, detersisque
                        variarum offensionum odiis, per plures horas familiarissime colloquerentur
                        exacte et grauiter de militari disciplina, de successibus vtriusque
                        fortunae, occultisque multorum euentuum causis disputantes, detecta obiter
                        nonnullorum malignitare atque perfidia, vt melioribus consiliis in mutuos
                        vsus viam aperirent. Verum non multo post eam renouatae aminictiae speciem
                        nouum bellum facile dispulit atque exinxit. Nam Braccio vrbem Aquilam
                        acerrime oppugnante atque obsidente, Sfortia Martini Pontificis et Ioannae
                        reginae auspiciis, ingentibus copiis praefectus, delectusque est ad
                        liberandos obsidine Aquilanos, quod nemo ducum aduersus Braccianam vim, eo
                        validior et promptior censeretur. Itaque Sfortia quum ex Apulia profectus,
                        et signis Ortano eductis, copias fulmen Aternum traduceret, solus ipse
                        imperator <pb id="s080" n="80"/> tanto exercitu, subsidentibus equi cruribus
                        limoso in vortice, grauantibus armis absorptus interiit, praesenti gaudio in
                        morte durissima felix, quod dubum Braccianas alas amnis tuentes ripam, et
                        frustra Sfortianos transitu prohibere ausas, edita pugna a Francisco filio
                        profligatas conspexisset. Ferunt Braccium audito tanti hostis casu, nullum
                        laetitae signum dedisse, quod ab Ariolis accepisset, se quidem Sfortiae
                        superstitem futurum, sed non multo post repentia morte hostis fata
                        secuturum. Nec hic vatibus fides defuit, anm Francisus paterno imperio,
                        praefectorum omnium et milium hortatu suscepto, Aquilam ire pergens
                        Pontificiis copiis se coniunxit, editoque memorabili praelio in subiectis
                        Aquilae campis, Braccius superbo fastu hotium contemptor fusus atque
                        interfectus est, dum supremos indomitae virtutis conatus ederet. Cadaueri
                        exequiarum et sepulchri honos defuit, quum a Pontifice tanquam impius sacris
                        esset interdictus, sic vt tanti nominis duo imperatores pari et fatali
                        quadam sorte sepultura caruerint: nam Sfortia nusquam apparuit, et Braccij
                        cadauer Romam delatum, profano in agro extra portam Naeuiam defossum est.
                        Variae omnis aetatis eorum imagines multis in locis spectantur.</p>
                </div2>
                <div2 id="GiEB.01.93" n="93" type="section">
                    <head>ANTONII FRANCISCI RAINERII.</head>
                    <l>Belligeri graue Martis opus dum Sfortia tractat</l>
                    <l>Sfortia magnanimum gloria prima ducum,</l>
                    <l>Fert et opem rapidis merso generosus ab vndis</l>
                    <l>Dum puero, ingentem liquit in amne animam.</l>
                    <l>Haec memorant. At vera magis Polyhymnia magni</l>
                    <l>Facta ducis famae tradidit, atque obitum.</l>
                    <l>Scilicet vndosum dum sanguine tingit Aternum</l>
                    <l>Hasta atque armisono conspiciendus equo,</l>
                    <l>Commotum fluuy numen, voluisse nitentem</l>
                    <l>Pollut is illum mergere vorticibus</l>
                    <l>Vt fame et rapti Herois tumefactus honore</l>
                    <l>Aeternus tanto funere Aternus eat.</l>
                </div2>
                <div2 id="GiEB.01.94" n="94" type="section">
                    <head>IVLII FEROLDI.</head>
                    <l>Braccius dux ille fortis atque pugnacissimus,</l>
                    <l>Hostium qui saepe fregit arma felicissime,</l>
                    <l>Atque summum persecutus est sacrorum principem,</l>
                    <l>Quippe multis imperauit vi potitus oppidis,</l>
                    <l>Ac potissimum occupauit ciuitatem Romuli,</l>
                    <l>Quique regibus, tyrannis, vrbibusque liberis</l>
                    <l>Italum fuit pauori maximo, et forminidi</l>
                    <l>Hac representatur hospes, qua vides imagine.</l>
                </div2>
                <div2 id="GiEB.01.95" n="95" type="section">
                    <head>LEONARDI ARETINI</head>
                    <l>Transiui intrepidus per mille pericula victor</l>
                    <l>Non acies ferrri, non iustis moenia fossis</l>
                    <l>Conatus tenuêre meos, domat onia virtus</l>
                </div2>
                <div2 id="GiEB.01.96" n="96" type="section">
                    <head>Carmagnola</head>
                    <p>FRNCISCVM Bussonium, cui a Subal pince Liguriae oppido Carmognolae cognomen
                        fuit, agrestis villici filium, eumque subulcum fuisse ferunt: verum in puero
                        contumacis ingenij et tetrici oris ea inerat indoles, vt a praetereunte
                        milite, pro armigero puero sit abductus. Exinde variis insuefactus bellis,
                        vti valde patiens laboris, et ad ardua quaeque militiae munera capessenda
                        promptus et audax, facile turmae praefectus euasit, illudenteque demum
                        forcuna, quum sub Facinio Cane quatuor turmarum ductor aliquandiu fuisset,
                        post illius mortem imperator est effectus, scilicet vt vtriusque humanae
                        fortis graue exemplum posteris praeberet. Creuerat honoribus, gratia,
                        diuitiis, sub Philippo Vicecomite vsque adeo secundis rerum successibus,
                        quum viuidae eius virtuti nihil esset imperuium; vt eum in familiam suam
                        adoptaret, propinquamque nobilissimi sanguinis ei in matrimonium collocaret,
                        eumque aedificantem luculentissimam domum collata pecunia liberaliter
                        adiuuaret; quae domus etiam nunc reliquas omnes Mediolani laxitate,
                        magnificentia, et sumptu antecellit. Iamque ad summum fortunae fuae
                        fastigium peruenerat, vt quum ibi consistere non posset, aemulorum
                        obtrectarione praeceps daretur. Philippus enim mutabilis ingenij sui naruram
                        secutus, Carmagnola pene contempto, Cuidonem Taurellum nauali derege Alfonso
                        victoria clarum, attollendum susceperat. Huic mire studebat, ex aduerso
                        Carmagnolae infensus Oldradus Lamponianus, Philippo intimus, vtpote qui a
                        prima vsque adolescentia summae gratiae locum parasser. Non tulit
                        contumelias vir notissimus meritis et nomine suo indignas, Carmagnolamque
                        natale oppidum a Philippo discedens se contulit, vbi pie inuisit patrem
                        exactae aetatis, et quem iampridem pristinae fortunae sordibus eduxerat
                        coemptis praediis, et multo auro ditauit. Indeque superaris Alpibus, per
                        Germaniae sines ad Venetos profectus est, vt Francisco Sfortiae adipiscendo
                        principatu iter viamque simul fatis suis aperiret. Nam aliquanto post
                        suscepto apud Venetos milirari imperio, eoque fortirer gesto, Veronaque et
                        Brixia Philippo ademptis, in cursu gerendarum rerum oborro liuore Vehetos
                        offendit, perinique, vt credi par est, perfidio sae cunctationis accusatus,
                        quod profligatam a Philippo Venetam classem: ad Cremonam terrestri auxilio
                        minime iuuisset, occupandaeque eius vrbis</p>
                    <pb id="s081" n="81"/>
                    <gap desc="illustration" resp="sampling"/>
                    <p>enaram occasionem maligne praetermisisse diceretur. Quas ob res simulatione
                        consultandi euocatus Venetias, custodiae traditus est. Nec diu post quum
                        apud suspiciosos, et vbi de Repub. quaeritur saepius inclementes Patricios,
                        infesta suffragia valerent, de diu torto vel infonte capirale supplicium est
                        desumptum; ea fama, vt nonnulli eum indignissime damnatum dicerent, quod
                        auaritia pracipitique malignitare maturatum ei exitium arbitrarentur. Nam ex
                        damnati opibus supra ducenta millia aureorum nummûm ad fiscum redibant. Ego
                        vero de summae aequitatis senatu nihil dubitauerim, nisi apud eos non
                        occupatae Cremonae dolor iusticiae neruos eliserit. Auxit autem inuidiam
                        atrocis inexpectatique supplicij spestaculum in rerdiu populo editum, cum
                        indigne tantus imperator ad Columnas rubras, vbi noxij plecti solent,
                        inserto in os ligneo lupato, ne vociferari posset, traheretur; multis aut
                        insontis calamitatem, autaequo seuerius ingrati Senatus decretum
                        detestantibus; cum egregie forriterque rerum bello gestarum recens memoria
                        spectantium animos, excitis sere lacrymis, ad misericordiam permoueret.</p>
                </div2>
                <div2 id="GiEB.01.97" n="97" type="section">
                    <head>ADAMI FVMANI.</head>
                    <l>Sedula apis veluti maturis aduolat vuis</l>
                    <l>Vt liquido vacuas distendat nectare cellas,</l>
                    <l>Ad te sic mea se celeri tulit impete Musa,</l>
                    <l>Bellica quem ad magnos virtus euexit honores</l>
                    <l>Francisce, aeternum pietas per secula nomen cut peperit, cuncto procerum cum
                        astante Senatu</l>
                    <l>Ac magnis vna tecum de rebus agente.</l>
                    <l>Ad Scabrum haud veritus confestim exire parentum es.</l>
                    <l>Fortiaque infirmo circundare brachia collo</l>
                    <l>Illicet hoc vnum malit, quam mille referre.</l>
                    <l>Gesta tua praeclara, et deuicto ex hoste trpphaea</l>
                    <l>Magnorum decus Insubrum, dux inclyte, tandem.</l>
                    <pb id="s082" n="82"/>
                    <l>Orta licet subito, fractum te attriuerit ingens</l>
                    <l>Tempestas, Caurique, importunaeque procellae,</l>
                    <l>Ne dubita, tua te pietas, tua maxima virtus</l>
                    <l>Venturo meritis cumulabit honoribus aeuo.</l>
                </div2>
                <div2 id="GiEB.01.98" n="98" type="section">
                    <head>Gattamelata.</head>
                    <gap desc="illustration" resp="sampling"/>
                    <p>ERASMVS Narniae natus, cui ab astura dissimulatione tanquam ad bellicos dolos
                        longe promptissimo GATAMELATAE cognomen fuit, ignobili patre, vtpote qui
                        Furnariam exerceret, genitus fertur. Is e Braccij schola per omnes militiae
                        gradus nauiter ascendens, clarissimus bello dux euasit. Eum a Braccio vnice
                        adamatum fuisse, prouectumque in lucem miro studio ferunt, quum ei
                        nobilitatis insignia, laciniaeque suos colores honoris causa concessisset,
                        quibus demum, vel exercitus Veneti creatus imperator semper est vsus; qundo
                        tanti ducis insignia promeruisse sibi maxime decorum existimaret. Post
                        mortem Braccij, cui praefectus equitum aderat, quum ad Aquilam prossigatus
                        interiisset, atque ipse eodem praelio captus, in potestatem hostium
                        venisset, vbi redemptus remissusque est, ad Nicolaum Piccininum se contulit,
                        ad quem post cladem acceptam Bracciani nominis milites vndique coibant, vt
                        factionis nomen eo duce, cui Braccius erat auunculus, tuerentur aduersus
                        Franciscum Sfortiam, qui paterni exercitus et nominis haeres, contrarias
                        Braccianae factioni partes extollebat. Exinde varia vagaque stipendia apud
                        diuersos principes merens, egregiam, sed cauti potius quam pugnacis ducis
                        famam adeptus est, quo nomine Venetis mire commendatus expeditusque est;
                        quibus maxime <pb id="s083" n="83"/> placebant qui prudentius, quam
                        audacius, quam audacius arma tractarent, quando summi discriminis aleam
                        vitare morea et cunctatione pecuniosi homines proficere, properantiumque
                        congredi hostium impetu ludificari consuessent. His conciliatus moribus
                        Gattamelata, imperij militaris decus tulit, quum vigilantissimi optimique
                        ducis operam Reipublicae nauasset. Nec quisquam ducum post Carmagnolam
                        securi percussum, gentilemque Leonissanum sagittae ictu Brixino amissum,
                        bello maiore studio, propensioreque voluntate a Venetis obseruatus, et
                        grauioribus testimoniis exltus est. Omnibus siquidem his bellis, quibus
                        varia et diuturna, et grauioribus testimoniis excultus est. Omnibus siquidem
                        hi bellis, quibus varia et diuturna contentione Bergomum, Brixiam, Veronam,
                        et Cremam Philippo Vicecomiti ademerunt, et in etruriam vsque auxiliaria
                        arma promouerunt, multus vbique, et valde conspicuus summa fide felicique
                        prudentia bellum administrauit. Postremo quum iuxta Bennacum lacum in
                        Brixiano agro Alpibus su biecto niuosae durissimae hyemis frigora
                        obstinatissime pertulisset, in Paralysis incidit morbum, quo non plane senex
                        post multos dies vita sublatus est. Veneti eum decreto publico, proter
                        egregiam fidem cum summa virtute coniuncta, aenea equestri statua
                        honestandum censuerunt, curaruntque faciendam ingenio praestantissimi eius
                        aetatis statuarij, cui Donatello Florentino nome fuit. Hic antiquorum artem
                        decenter aemulatus absolutae pulchritudinis statuam armati equitis militare
                        tenentis sceptrum, elegantissime perfecit, quam hodie eruditi artifices
                        admirantur, Patauij collocatam in ea area, quae Antoniani templi frontem
                        aspicit. Tumulatus est celeberrima funeris pompa in templo quod diximus
                        Antoniano, vbi hoc rudis saeculi carmen marmori inscriptum legitur.</p>
                </div2>
                <div2 id="GiEB.01.99" n="99" type="section">
                    <head>INCERTIA AVTHORIS.</head>
                    <l>Dux bello insignis, dux et victricibus armis</l>
                    <l>Inclytus, atque animis Gattamelata fui.</l>
                    <l>Narnia me genuit media de gente, meoque</l>
                    <l>Imperio, Venetûm sceptra superba tuli.</l>
                    <l>Munere me digno, et statua decorauit equestri</l>
                    <l>Ordo Senatorum, nostraque pura fides.</l>
                </div2>
                <div2 id="GiEB.01.100" n="100" type="section">
                    <head>Nicolaus Piccinius</head>
                    <p>FORTEBRACCIORVM familiam honestam potius, quam antiquam Perusiae floruisse
                        constat, quam Nicolaus qui ab exigua humilique statura Piccini cognomentum
                        ferebat, e sorote Braccij inclyti ducis genitus clarissimam fecit. Nam ex
                        eadam domo bellica laude insignes aliqui, et ex his praecipue Fortebraccius,
                        cui Stellae cognomen erat, prodierunt. Hunc multi Braccio et Piccinino prope
                        parem eualurum credidere, nisi in Vmbria a Sfortianis Bracciano nomini
                        infensis, tumultuario praelio victus, acceptoque per oculum mucrone,
                        interfectus fuisset. Is Romani Pontificis perpetuus hostis propter nefariam
                        audaciam audaciam execrante Pontifice aquae et igni interdictus, sicuti
                        Braccio acciderat, sepultura caruit. Mors eius permagnum dolorem Piccinino
                        propinquo suo attulit, de quo haec ad illustrandam eius imaginem dicenda
                        videntur. Nemo siquidem ea tempestate Piccinino pro speris pariter ac
                        duersis clarior fuit, vtpote qui tanta nominis fama frueretur, vt eum
                        plerique quas pararet victorias, vera ipsius virtute adipisci: quum vero
                        hosti consertis praeliis succunberet, nequaquam imperitia aut ignauia, sed
                        malignitate sortunae extortam ei e manibus victoriam fuisse praedicaretur;
                        quod nunquam vel in externis difficultatibus animum dimitteret; nec vsquam
                        amissa ratione, etiam in subitis ac inopinatis casibus frangeretur:
                        quandoquidem integra semper spe insultanti victori hosti fortiter repugnare,
                        postremusque omnium praeliando, nec terga vsquam obuertens, sese explicare,
                        atque recipere consuesset. Erat enim naturâ ingenio praeditus apprime
                        pugnaci, et feruido, mirabiliterque solerti ad praecauendos hostium dolos,
                        tendendasque insidias: sed qui in omni rerum vsu iustitia, moderatione atque
                        prudentia a Francisco Sfortia aemulo (vt multis apparuit praeliis et bellis)
                        liquido superaretur. Piccinino namque viro peracri, concitatoquo bellatori,
                        et aspera quaeque tentare auso, forcuna saepius illudebat, vti tum accidit,
                        quum Braccius vrbe Roma potitus Sfortiae armis pelleretur, nouissimo
                        praeesset agmini, nec se (vti praeceperat Braccius) celeriter ad
                        conficiendum iter explicaret, pugnaeque auidus passim obuerteretur a
                        persequentibus Sfortianis atque Romanis, quorum pecus agigebat, ad
                        aquaeductum fusus captusque est. Aquilano autem praelio calamitatem aduersi
                        casus caedemque Braccij et Piccinini intemperantiam multi referebant, quod
                        custodiae stationem, in qua aduersus obsessorum eruptiones ab au unculo
                        imperatore fuerat constitutus, auiditate conserendae pugnae deseruisset.
                        Brixiano quoque bello ad Tennam oppidum supra Benacum vsque adeo audacter
                        temereque in confragosa validi procerique humeris exportari, vt per media
                        hostium castra, simulatione vulnerati gregarij militis, ad suos refertetur,
                        tam insano quam necessario, sed felici admodum periculo, quum Philippi
                        principis imperium totiusque exercitus salus Barbari agasonis fidei commissa
                        videretur. In ea quoque pugna quae ad Binam antiquitus Bibriacu commissa
                        est, vsqueadeo feruide ac insolenter</p>
                    <pb id="s084" n="84"/>
                    <gap desc="illustration" resp="sampling"/>
                    <p>imperatorij muneris oblitus, hostibus se immiscuit, vt quum pro casside
                        aperta tegeretur galea, in occipitio graue vulnus acciperet, quo affectis
                        neruorum initiis sinistro crure perpetuo claudicarit. Caeterum perpetua
                        exercentia arma, et Philippo, Venetis et Florentinis, Pontificique Eugenio,
                        vti diuersa tempora tulerunt, intergra fide summaque virtute operam nauanti,
                        insignis ei, et prope singularis gloria obuenit, vna praesertim Luca vrbe,
                        audersus oppugnantium Florentiorum vim fortissime defensa conseruataque.
                        Cuius beneficij equestris statuae monumentum ei decreurunt, cuius quod ex
                        aere poni non potuit, simulacrum hodie etiam incolumi picturain foro
                        spectatur. Postremo quum iam senex diuturnoque nunquam intermissae militiae
                        labore confectus, Picenoque in agro apud Laureum monte a Francisco Sfortia
                        profligatus, ex induciis ad Philippum accersentem peruenisset, in Paralysis
                        morbum incidit, maturanteque eius mortem acerbissimo animi dolore, excessit
                        evita septuagenario proximus. Nam per eos forte dies nunciatum ei fuerat,
                        Fanciscum eius filium in Piceno ad Vlmeum montem a Francisco Sfortia,
                        deletis eius copiis captum fuisse. Philippus qui eum insigni virtutis merito
                        fideique nomine mirifice amabat, omni funeris honore prosecutus est, sic vt
                        in templo maximo tumularetur. Sed eius viri memorabilis, cuncta insignia
                        monumentaque Franciscus Sfortia victor et imperij compos, postea deleuit;
                        non boni quidem mortui, sed filiorum eius odio, quando illum semper probum
                        fidelemque amincum extra belli controuersiam fuisset expertus: ij vero
                        Franciscus et Iacobus in ipsum capitalis odij inimicitias perfidiosae
                        simulationis semper exercuissent. Tantum enim poterat liuor ex contrariae
                        factionis aemulatione nonceptus, vt non prius lacobus, vel ascitus gener,
                        odium ponere disierit, quam ab Aragonio Ferdinando rege simulatione
                        redintegratae amicitae Neapolim accersitus, et in carcere ab AEthiope seruo
                        securi mactatus fuerit, vir profecto virtute bellica <pb id="s085" n="85"/>
                        Piccinino patri par, spirituque Braccio aequandus nisi iam ingenti ferocia
                        successuque rerum, cunctis prope formidandus, turbandaeque pacis semper
                        author, in perniciem suam, consumptis omnibus amicitiis, immitia fata
                        prouocasset.</p>
                </div2>
                <div2 id="GiEB.01.101" n="101" type="section">
                    <head>PAVLI IOVII iunioris.</head>
                    <l>Haec tibi manufuras aeterna in secula laudes,</l>
                    <l>Haec spolia, et victo oelebres ex hoste triumphos,</l>
                    <l>Robur, et astutae praestanti in corpore vires,</l>
                    <l>Et polulis defensae vrbes: tuaque inclyta virtus</l>
                    <l>Sanguineo pepêre solo fortissime ductor</l>
                    <l>Ausonidum; quisquam an tanto tibi certet honore</l>
                    <l>Armorum, ac titulis clari Mauortis, et almae</l>
                    <l>Militae? Nonne hos oculos atque ora ferebas?</l>
                    <l>Nonne sub hoc quandam gladio cecidere volantes</l>
                    <l>Turmae equitum, peditumque simul, pulsique tremore</l>
                    <p>Oenotryobstupuêre Duces, atque Itala signa?</p>
                    <l>At nos exigui miramur corporis artus,</l>
                    <l>Suffivere hoc oneri, et tantos perferte labores.</l>
                    <l>Scimus, et Ismenas bello fiegisse cohortes</l>
                    <l>Saepius in paruis victorem Tydea membris</l>
                    <l>Ipsa equidem, longe terris Tydea membris</l>
                    <l>Ipsa equidem, longe terris Alonte reclicto</l>
                    <l>Causas isque iugis, et cincto ubibus ossa.</l>
                    <l>Laurigerum redimita caput petit ardua coeti.</l>
                    <l>Inde alacris sese tollit superithera virtus.</l>
                </div2>
                <div2 id="GiEB.01.102" n="102" type="section">
                    <head>FINIS LIBRI SECVNDI. PAVLI IOVII EPISCOPI NVVERINI IN TERTIVM LIBRVM
                        ELOGIORVM SVORVM PRAEFATIO AD COSMVM MEDICEM Folrent. Ducem.</head>
                    <p>
                        <hi rend="italic">IMAGINES insignium Heroum, quae subscriptis Elogys
                            admirabilem numerosi populi speciem, in Musaeo spectantibus reddunt,
                            magnanime cosme, eo a nobis ordine collocatae sunt, vt qui primi
                            cesserunte vita, nullo dignitatis seruato discrimine, reliquos
                            antecedant; scilicet vt quos properantis fati caeca libido equales
                            fecit, varia demum, atque inclyta virtus ad animi delectationem, cum
                            ipsarum actionum, tum formarum et vultuum iocundissima diuersitate
                            discriminet. Quo fit, vt hic tertius liber pari nuncupa tione nomini tuo
                            dicatus, non aliunde, et iure quidem optimo, initium suum expostulet,
                            quam ab ipso nomine magni Cosmi pogenitoris tui; cuius illustris fama
                            (vti reor) nullo aeuo consenescet. Quanquam idem in te repetitum nomem
                            diffulsiore augustioreque prorsus lumine corruscum, id totum superius
                            familiae vestrae iubar plurimum offescet, faclieque praestringat. Hoc
                            siquidem sirecte proloqui diuinareque licet, radioso luminie viam tib
                            sternis in coelum, quum virtute animi, vitae innocentia, aequitateque
                            impery cunctos huiu se culi Pricipes fortuna pares, aut superiores,
                            merita consensu omnium gloria plenus antecedas.</hi>
                    </p>
                </div2>
                <pb id="s086" n="86"/>
                <div2 id="GiEB.01.103" n="103" type="section">
                    <head>ELOGIORVMLIBER TERTIVS. Cosmus Medices.</head>
                    <gap desc="illustration" resp="sampling"/>
                    <p>HOC vultu iter saeueritatem atque laetitam egregie tempeto COSMVS medices
                        ingetem, qua maxime valuit, exactae prudentiae vim preaserebat, quum
                        Florentiam patriam ab se regio sumptu admirandis aedificiorum
                        lectissimartumque artium monumentis decoratam multo florentirem fecit. Is a
                        lustrico statim die Christiani baptismatis, id Craecum nomen diuinante patre
                        tulisse videri potest, quod ciuium omnium absoluta virtute ornatissimus
                        esset euasurus. Quippe qui postea illustri apud omnes sapientiae opinione,
                        non in patria modo, sed in omni Italia cuncta prope belli et pacis consilia
                        togatus et mermis is felicissime rexerit, idque vnum semper, quod securae
                        atque opimae pacis intererat, contenderit, vt Italiae principes exaequata
                        potentia suis contenti finibus pacem tuerentur, et ciuitas optime
                        constrituta Republica audersus intestinas discordias, quibus antea plurimum
                        laborasset, permunita, atque opuleto ocio tranquilla redderetur. hac in re
                        Ioannis patris moderata consilia grauiter aemulatus. Is enim inter ciues
                        idem clarissimus ac opulentissimus fato concedens, exquisita totius
                        disciplinae praecepta reliquerat, quibus filij virtus enitescere posset. Sed
                        Cosmum ingenti prouectum cursu, et collecta gratia paternae authoritatis
                        nomen superantem, atrocis <pb id="s087" n="87"/> inuidiae inuasit morbus
                        excelsae virtuti fato quodam comes datus. Nam praepotentes patritij liuore
                        inducti, in caput eius conspirarunt, vsqueadeo infestis corrupti Senatus
                        suffragijs, vt tanquam affectati in libera ciuitate principatus reus, qui
                        neminem ossenderat, et studiose multos suis opibus ab egestate subleuârat,
                        citatus in curiam custodiae traderetur: eo euentu, vt ab inusitata
                        inimicorum acerbitate, qui tum erant in Magistratu, crudelissimum senatus
                        decretum, atque ipsum carnificem expectaret; venenique insidias veritus, ab
                        omni fere cibo totum quatriduum abstineret. Hoc decuriones sibi maxime
                        inuidiosum fore censentes, si ciuis clarissimus paucorum tantum suspicione
                        reus factus, nec adhuc publico iudicio damntus interiret, per Febericum
                        malauoltam, quem carceris custodiae praefecerant, Cosmum crebro singultu,
                        plenisque lachrymis innocentiam suam superis commendatem, cohortati sunt, vt
                        de veneno quicquam suspicari desineret, bonaque spe confirmare animum
                        veller, postquam et in curia et in vrbe amicissimi ciues, quibus eius salus
                        cordi foret, non deessent. Post eam quoque consolationem Febericus, vt totam
                        veneni suspicionem auerteret cum Cosmo coenauit delibatis singulis dapibus,
                        accersiuitque intro ad detergendam moestitiam, multarum facertiarum
                        vrbanaeque dicacitatis hominem non insulsum cognomento Farganacciam, qui
                        Bernardo Guadanio Vexillifero erat familiaris. Cum hoc vt Cosmus secreto
                        colloqui posset, Federicus dissimulanter spatium praebuit, facileque a
                        scurra impetratum est, vt praetio accepto, oneratusque promissis, eum
                        Vexillifero commendaret. Dedit enim ei tesseram Cosmus, vt pecuniam a diuae
                        Mariae nouae Xenodochij praefecto, praesentem acciperet, atque ita acutus
                        scurra ad salutem summi viri propitius, percuniam cubitum eunti vexillifero
                        postridie detulit; milleque aureis et centenis ea occulta largitio stetit,
                        qua Cosmus haud dubie seruatus est. Nam Guadanius maiorum praemiorum spe
                        allectus, reuocatusque ab atrocitate ad lenitatem, non multo post ita
                        moderatus est suffragia, vt inimicorum Cosmi caput eius deposcentium vota,
                        relegationis ac exilij decreto eluderet: et quo enixius studium certioremque
                        operam praestaret, Cosmum curia atque vrbe eduxit. Nam vbi e turriculae
                        carcere productus est, Decurionibus impertratae salutis gratias egerat, et
                        se Reipublicae causâ proclinatione, vt exeunti curia stipatores ex praetoria
                        cohorte darentur, qui eum aduerus inimicorum gladios protergerent, inuio
                        latumque deducerent. Quo mitioris decreti euentu valde consternati
                        perturbatique aduersae factionis Principes, qui eum praecipiti damnatione,
                        maturatoque supplicio tolli, quam exilio multari malebant, correptis armis
                        forum compleuerunt, turbelentissimeque excitato ad armatum concilium polulo,
                        deponendos praesentes Magistratus, nouosque his subrogandos esse
                        postularunt. Caeterum Cosmus ita excessit patria, exulatumque Venetias
                        abijt, vt inciuitate optimo et beneficentissimo ciue orbata magnum sui
                        desiderium relinqueret: Venetiis vero ab omnibus Patritiorum ordinibus non
                        tanquam exul, sed praeclarus de ingrata deprauataque patria triumphator
                        exciperetur. Exinde venetiism et in Senatur, et in corona, domique saepius
                        auditus, quum de rebus publicis grauissime dissereret, summae virtutis atque
                        prudentiae praeconium tulit. Nec totum in exilio tansegit annum;
                        satagentibus namque in eius reditum veteribus amicis, creatus est Vexillifer
                        Nicolaus Coccus, et cum eo Octo uiri supremae potestatis decuriones, a
                        quibus de reducendo Cosmo in Senatu studiose relatum est, secundissimisque
                        fere omnium suffragiis decretum emanauit, quo exhilarata ciuitas redeuntem
                        summis gratulationibus excepit, tanto quidem plebis et populi studio, vt non
                        secus ac olim Cicero reuocante Senatu Romano, Cosmus a Florentia libera
                        Pater patriaesit appellatus, Nec mulro post capitalis iniuriae memor,
                        creatis e factione summa solertia Magistratibus, offensiones quas ore, ser
                        moneque dissimulârat, ita ad animum reuocauit, vt non eas vlcisci, sed in
                        posterum ab insidiis acerbissimorum hominum salutem et dignitatem suam
                        vindicare velle videretur. Itaque aduersarum partium Principes pertubatae
                        armis Reipublicae, excitatique tumultus accusatos, nec comparentes, in
                        exilium egit. Ante alios Rainaldum Albicium, Rodulphum Perutium, Nicolaum
                        Barbadoram et Pallentem Strozzam, qui ciuium potentissimi atque
                        inquietissimi censebantur. Exinde ciuitas ingenio Cosmi turbulentis ciuibus
                        eiectis, domi et foris felicioris seculi incrementa sensit. Tanta namque
                        erat morum temperie facilitateque naturae, vt non eloquio, non cultu, non
                        ipso denique conuictu et comitatu fastum vllum ostenderet; modestia tamtum,
                        humanitate et studio honestae virtutis supra caeteros eniteretur: singulari
                        tamen, quae sibi et patriae vrbis ornamento esset, magnitudine atque
                        elegantia aedificiorum, perpetuaque benignitate hospitalis domus cunctos
                        superare contenderet, quum nautura frigi, priuata in mensa nihil ad
                        exuperatem copiam, sed ad nitorem cuncta, ciuilemque Etruscae disciplinae
                        temperantiam, alioqui liberalis, et maxime sumptuosus in hospites, dignitate
                        doctrinae claros reuocaret. Erat enim sicuti maxime pius egenos, officiosus
                        in afflictos, et longe omnium omnis virtutis largissimus aestimator; qua vna
                        re superabat ciues, aequabat Reges, et sibi certum iter ad perennem laudis
                        famam sternbat. Nunquam eum institutae liberalitatis poenituit. Nullus
                        vnquam aedificandi sumptus eum deteruit. Nullus vnquam vel audersus
                        sortuinis eius casus, popularis beneficentiae consuetudinem interrupit.
                        Quarum rerum admiratione ducti nonulli ciues, vt incomparabiles
                        magnificentiae <pb id="s088" n="88"/> laudes verbis eleuarent, saepe
                        dictitabant, tantam vim inexhaustae pecuniae, nequaquam ex argentariorum
                        negotiatione, quae in omnibus Europae emporiis a Cosmi institoribus
                        exerceretur, sed ex Balthassaris Cossae the sauris prouenisse, quos vti vir
                        eximie probus et pius condendis Templis atque Coenobiis profudisset, vt
                        delegantis mortui amici secreta vota imploret, et fidem suam sine pianculo
                        tueretur. Constat ex audersariis rationum codicibus, quos ipsi vidimus,
                        Cosmum supra quadraginta myriades aureorum nummûm in priuata et publica
                        aedificia contulisse: piae vero auto occultae largitionis sumptum myriadum
                        decem summam excessisse. Verum eam suspicionem facile apud rerum peritos
                        auertebant paternae opes, quae signata pecunia, et quaestuosissima
                        mensariorum negotiatione immensae prope constiterant, quum nullum vnquam
                        alienae decoctionis, aut suae conturbationis detrimentum per multos annos
                        accepisset: praediorum vero reditus, astrictaque priuati sumptus frugalitas
                        quotidianammodicae familiae impensam facile superarent. Duxit vxorem nomine
                        Contessinam, e Bardorum antiquissima gente, quae Aluerniae, oppido iuxta
                        Pratum dominatur. Ex ea ioannem, qui fato iuuenis est ereptus, et Petrum
                        suscepit, ex quo nepotes vidit Laurentium et Iulianum, qui postea admirabili
                        sorte geminos Pontifices Leonem et Clementem genuerunt. Sic vt Cosmus
                        excessisse e vita beatus existimari possit, quanquam Petrum distortis
                        articulari morbo totis artubus miserabiliter affectum, sed virili ingenio
                        plane fortem, ad Reipublicae gubernacula relinqueret. Concessit fato Cosmus
                        septuaginta amplius natus annos, tumulatusque est Laurentiano in Templo ab
                        se condito, vt tota sacra aede instar amplissimi sepulchri vir
                        incomparabilis, et ciuium maximus, nequaquam angusto loculo tegeretur, cum
                        hoc breui titulo, sed longe omnium qui inscribi possint thonestissimo:</p>
                </div2>
                <div2 id="GiEB.01.104" n="104" type="section">
                    <head>COSMVS MEDICES HIC SITVS EST, DECRETO PVBLICO PATER PATRIAE. PAVLI IOVII
                        Iunioris</head>
                    <l>Quid de Sidonio bis tinctam murice vestem?</l>
                    <l>Quîdue manus similem doctas formare figuram?</l>
                    <l>Artificisque decus tantum admiramur, et artem?</l>
                    <l>Suspice grandaeui coelestes oris honores,</l>
                    <l>Effigiem quicunque vides, et fixus illis</l>
                    <l>Tranquillum Heroa, et mixta grauitate verendum</l>
                    <l>Sume oculis, dulcique nota pia lumina vultu.</l>
                    <l>Non hic insigni gladio per tela, per hostes</l>
                    <l>Egit equum, aut largo foedauit sanguine dextram.</l>
                    <l>Non illi Mars durus erat, nec classica cordi,</l>
                    <l>Verum consily foecundum pectus, et alto</l>
                    <l>Ingenio virtus: qua toto congnitus orbe</l>
                    <l>Ipse sui columenque fori, sanctique senatus</l>
                    <l>Etruscum decus et nomen super aethera vexit.</l>
                    <l>SEd que honor? aut vlli laus maior contigit vnquam?</l>
                    <l>Ingrata quam de patria duxisse triumphum,</l>
                    <l>Haeriacis exul veniens reruocatus ab oris?</l>
                    <l>Quae poterant potiora peti? quam que modo saeuam</l>
                    <l>Mortem expectabat, diramque in colla securim,</l>
                    <l>Audiret populi tollentem ad sydera vocem,</l>
                    <l>Expectate veni PATRIAE PATER inclyte nostrae.</l>
                </div2>
                <div2 id="GiEB.01.105" n="105" type="section">
                    <head>Alfonsus Neapol. Rex.</head>
                    <p>IN hoc Alfonso Neapolis Rege, qui primus Hispanici sanguinis stirpem, vt in
                        ea diu regnaret, Iraliae inseruit, nulla ciuilis bellicaeque virtutis, aut
                        literarum ornamenta defuerunt. Erat enim ore militari et toto corporis
                        habitu inter armatos valde formosus atque conspicuus, et vti nunquam expers
                        vrbani moris ab erudita facundia, inter togacos admirabilis. Quibus
                        arridentis naturae excultique ingenij dotibus cumulate instructus, ad magnum
                        imperium, nouumque regnum, vel spes eius reste conceptas fallente saepe
                        fortuna, vehementissime contendebat; postquam ipsum naturae ius ad Ioannem
                        fratrem maiorem natu, parerni Tarraconensis imperij haereditatem detulisser.
                        Eius autem votis, vti semper bono ingenio ad illustre decus reuocatis,
                        tumprimum fortuna benigne sese aperuit, quum is in Corsicam aduersus
                        Genuenses, ad oppugnandam vrbem Bonifacium ab Hispania traiecisset. Sub id
                        namque belli tempus Ioanna, quae Neapolitano in regno post Ladislaum fratrem
                        praecipiti fato ereptum luccesserat, Andegauensium Gallorum armis
                        pulsabatur, quaerendaque ei erant ad tutelam Imperij externa praesidia,
                        postquam Romani Pontifices contra se pro Gallis stare putarentur. Itaque
                        fortissimo aeque ac nobilissimo defensore sibi opus esse rata, accersiuit
                        Alfonsum, Corsicanis rebus diu haerentem, et cum valida classe susceptum
                        confestim adoptauit in filium, com municatoque Regij diadematis honore,
                        Imperij consortem Fecit. Casterum post aliquantum tempus Regina, vti parum
                        pudica, et ob id saepe inconstans et leuis, perditeque amatoribus semper
                        obnoxia, enatis inde peracerbis offensionibus, causas quaesiuit, quibus
                        adoptionis pacta rescinderet, Alfonsumque ingratum appellaret, quod eius
                        probra iniquiore animo pateretur; vsqueadeo alienato infestoque animo</p>
                    <pb id="s089" n="89"/>
                    <gap desc="illustration" resp="sampling"/>
                    <p>vt Regina mater Alfonsum filium declararet hostem, atque in eum arma
                        conuerteret. Icaque Alfonsus in solen contumeliae, nihil abdicata speregni,
                        coepto ductoque per varios sucessus bello, eum militiae fructum cepit, vt
                        maxime peritus Italicarum artium, inter in clytos eius aetatis Imperatores
                        praestantissimus euaderet, et seape victor et quandoque victus ab indomita
                        virtute se ipso maior semper et clarior haberetur. Caerum quum fortuna
                        multos atque mirabiles fecit. Extrema namque obrutum clade, captumque nauali
                        praelio ad Pontias insulas, ita benigne complexa est, vt ex ea calamitate
                        propere ereptum, non modo liberum, sed in expectato etiam munere amplissimum
                        Regem ex captiuo redderet. Siquidem perductus Mediolanum, tantum abfuit vt
                        in triumphum ad inanem pompam duceretur, vt Philippus Vicecomes, vti
                        generosum victorem decebat, cum ingenti clementiae gloria eum summo cum
                        honore susceperit, in amicitiaeque foedus receptum, et liberalissime
                        instructum pecunia, validisque auctum copiis, ad repetendum Apuliae Regnum
                        ab se dimiserit. Eo namque tempore Renatum, Andegauensium partium ducem,
                        ipsumque prouinicae Narbonensis regem, Ioanna nouo adoptionis iure ad
                        Alfonsi contumeliam in regnum euocârat. Verum renouati belli is exitus fuit,
                        vt Alfonsus vrbe Neapoli per aquaeductum capta, Renatum amissis copiis in
                        arcem compulsum regno expelleret, et consensu procerum, quod Ioanna suo fato
                        concessisset, specio sissimum ducens triumphum, Rex appellaretur: secudoque
                        demum bello Senensibus in ditionem acceptis, et attritis Florentinorum
                        opibus, ad Etruscum imperium aspiraret. Vir enim animo ingens, subnixus
                        virtute, nondum fortunae suae terminos statuerat, multoque aggere sua apte
                        munienda rebatur, vt maxime diuturna parti Imperij fundamenta iacerentur.
                        Vigebat in hoc rege perpetuum ac illustre studium parandae laudis, quod
                        perenni in omnes beneficentia, totiusque aulae splendore <pb id="s090"
                        n="90"/> incomparabili consequebatur. Nam Febericum Caesarem, ex Lufitana
                        vxore propinquum suum, ideoque Neapoli nuptias celebrantem, tanta rerum
                        omnium liberalitate sibi deuinxit, vt Germanorum conspicuis, elaborato
                        argento, signataque aurea moneta donaretur, et nunquam satis celebrata
                        benignitate magnificentissimi Regis Germaniam rediret. Itaque Alfonsus
                        opulentissimum Regnum egregia virtute partum, cunctis his artibus, quae
                        victori atque optimo Regi verum decus adstruerent, Neapolitanorumque
                        procerum animos conciliarent, sapientissime confirmabat; tanta prudentia, vt
                        noui Imperij opes, exquisitis semper amicitijs, certisque foedo ibus apud
                        Principes stabiliret. Ante omnia vrbis muros vetustare colabentes restituit,
                        additis ad portas lapideis turribus, et portum amplificata mole capaciorem,
                        securioremque rediderat, quum in construenda noua arce, quae portui
                        imineret, inusitatae admirabilisque structurae laudem quaesiuisset. Intota
                        porro vita, quae ei continuatis fere bellis laboriosissima semper fuit,
                        nullam se vel maiorem, vel iocundiorem voluptatem capere praedicabat, quam
                        ex coetu virorum insignium, qui caeteris vna praecipue eruditionis
                        commendatione praecellerent. Cum his siquidem hoestissimos sermones,
                        administrandoque Regno vtilissimos ex historiis assidue serebat. Apud eum
                        namque omnis doctrinae percupidum illa tempestate florentissima ingenia
                        spectabantur, inter quos erant Laurentius Valla, Bartholomaeus Facius,
                        Antonius Panhormita, et qui bellorum eius historiam non illepide
                        perscripsit, Bracellius Ligur. Ab his namque scribendorum annalium
                        diligentem operam exigebat, qui ingenij grauitate vsuque rerum praediti
                        viderentur. In hos etiam vsus, condita sumptuosissimae suppellectilis
                        Bibliotheca, Graecis authoribus in Lantinum veris, rem literariam, quae erat
                        intermortua, suscitare ab inferis, enixeque locupletare contendebat; vtpote
                        qui Castrensibus vigiliis summum decus bello adeptus in ocio demum, et per
                        interualla in certae pacis vberrimam ex literis laudem lectitando atque
                        audiendo semper appeteret. In coelibatu singularem, eamque paucis
                        incompertam liberi tranquillique animi felicitatem reposuit, sic vt eum
                        nunquam poenituerit connubia reiecisse, quum filium Ferbinandum regiae
                        indolis ex nobili concubina in spem regni suscepisset, quem satis legitimum
                        Regem fore praedicabat, si pertinaci virtute fortunam, quae non semper
                        cuncta daret, et eriperet, conciliandam apud Nolanos campos, Sarnensium
                        paludum insalubri aurae subiectos, quum regnasset annos viginti duos,
                        triennio postquam Mahometes Othomannus Byazntium expugnaret.</p>
                </div2>
                <div2 id="GiEB.01.106" n="106" type="section">
                    <head>FABII BENEVOLENTII Senensis.</head>
                    <l>Poma quotautumnus, quot verno tempore flores</l>
                    <l>Terra ferat gremio narret, quot littus arenaas</l>
                    <l>Spargat, et immenso discurrant aequore pisces,</l>
                    <l>Qui cupit Alphonsi meritas percurrere laudes.</l>
                    <l>Hic et inaccessas Lybiae penetrauit ad oras,</l>
                    <l>Lothophagûm gentem domuit, retulitque superbum</l>
                    <l>vrbibus euersis, et victo Rege triumphum.</l>
                    <l>Sensit et ipse ferox Gallus quid dextera posset</l>
                    <l>Illius, Ausonta iussus decedere terra.</l>
                    <l>Hic quanquam bello clarissimus extitit Heros,</l>
                    <l>Non minus excoluit Phoebum, Musasque sorores.</l>
                    <l>Ergo iam duplici praecingi tempora afronde</l>
                    <l>Qui meruit, clari diuino carmine vates</l>
                    <l>Pieridumque Chorus, meritis celebrate choreis,</l>
                    <l>Atque recurrentes laudetis semper in annos.</l>
                </div2>
                <div2 id="GiEB.01.107" n="107" type="section">
                    <head>Francicus Sfortia.</head>
                    <p>HIC est ille incomparabilis fortunae atque vircutis Heros Franciscus Sfortia,
                        qui abdicato Attendulae familiae nomine, paterni cognominis titulum
                        gentilitium fecit: supra id etiam cuncta disciplinae militaris munera
                        forciter atque feliciter aemulatus. Is post patris interitum effectus
                        Imperator, diu vaga et mercenaria arma vario euentu circumtulit, aegre
                        aliquando supra aduersae fortunae dissicultates ita eluctatus, vt viuido
                        spiritu sese ad ingentem famam omnibus bellis efferret, et deuicta passim
                        fortuna, proculcataque inuidia, et perdomitis Braccianarum, partium
                        reliquiis, aut certe bello gestarum rerum felicicate superatis, inusitata
                        virtus eum opulentissimi imperij compotem fecerit. A Philippo siquidem
                        Mediolanensium Principe ascitus gener, eius imperij euasit haeres: sed qui
                        nonunquam spretus, et ex vsu belli rursus expetitus, exiguam spem obtinendi
                        eius principatus aliquando retineret, et inimica demum Venetorum arma aegre
                        reprimeret. Egit Principem annos sexdecim, tanta imperij aequitate,
                        moderatione, clementia, popularique humanitare, vt qui armorum fulgore
                        hostibus terribilis erat, et inuictus aduersus omnem vitiorum intemperiem,
                        pubiico iudicio eius seculi Principem longe optimus censeretur. In hunc
                        fiquidem hominem praeter inuictum corporis</p>
                    <pb id="s091" n="91"/>
                    <gap desc="illustration" resp="sampling"/>
                    <p>atque animi robur, summa etiam dona, quae tribui poterant, natura contulerat,
                        personae scilicet dignitatem eximiam, os probum, et in omni congressu
                        aspectum sine superbia suis paritet atque hostibus venerabilem, sic vt
                        cuncti in eo saepius concionante fancundiam ab soluto oratore parem
                        admirarentur, eoque plenius, quod nullas attigisset literas; et nihilo
                        secius in omni ciuilli militarique nogotio, efficacis prudentiae, diuique
                        iudicij vim expediam et incredibilem afferret. Sed literarum decus quum sese
                        eius expertem ingenuo pudore saepe dolens liberalissime tuebatur. Justae
                        siquidem et verae laudis, quae viuenti ornamento esset, et transiret ad
                        posteros, erat auidissimus. A Ioanne Simoneta nanque insigni Historico, et a
                        Philepho Poeta percelebri suas bello paceque gestas perscribi celebrarique
                        iubebat, sicuri etiam patris vitam Leodorix Cribellus eius iussu antea
                        perscripserat. Obiit senex, intercuti morbo sublatus, absoluta iam Medio
                        lani arce, quae ad imperij munientum incomparabilils structurae existimatur;
                        quum numerosam prolem ad cumulum felicitatis reliquisset videri posset, si
                        liberi, nepotesque paternae et auitae virtutis, quam nominis aemulli esse
                        maluissent; quanquam ea fuerit sequentis seculi iniquitas, in quam fato
                        quodam inciderunt, vt eam vel robustissima cuiusquo magni Principis virtus,
                        nequeferre, neque superare potuisse videri queat. Fuêre qui ei inexorabilis
                        odij notam inurerent, quod persequendae Braccianae factionis nunqua oblitus,
                        Iacobum Piccinini filium, fummae spei Ducem, sub quo Bracciana arma
                        reflorescere posse viderentur, nequaquam syncera fide ingenerum asciuerit,
                        scilicet vt eo vinculo pignoreque deceptum, ad teterrimam necem Ferdinando
                        Neapolitano Regi proderet. Abeo enim Rege contra fidem, refricata veterum
                        ossensionum memoria, vir impiger in carcere per AEthiopem seruum auersa
                        securi mactatus est, singulari quidem cum infamia tantorum Principum, qi
                        vindicte libidinem sacro sanctae fidei et hospitalis mensae religioni
                        praetullissent.</p>
                </div2>
                <pb id="s092" n="92"/>
                <div2 id="GiEB.01.108" n="108" type="section">
                    <head>PETRI ANGELII Bargaei.</head>
                    <l>Si quisquam Eridani ad ripas, camposque iacentes</l>
                    <l>Insubrum, emissa quos olim Larius vnda</l>
                    <l>Irrigat, excultae foecundans vbera terrae,</l>
                    <l>Venerit, et magnae molem suspexerit arcis,</l>
                    <l>Quae sese late sostentans septemplice muro</l>
                    <l>Aequatur coelo, et vastae latus obsidet vrbis:</l>
                    <l>Nec rerum, ne tanta operum monumenta torum</l>
                    <l>(Quanquam illa aeternum multum celebranda per orbem)</l>
                    <l>Supremo admirans dignetur munere laudum:</l>
                    <l>Sed tibi facunda tribuat praeconia lingua,</l>
                    <l>Tum demum insignicum te pietate paternum</l>
                    <l>Illustrasset decus, clarumque in secula nomen</l>
                    <l>Nouerit, vnde tui cognominatanta Nepotes</l>
                    <l>Regibus eximys nunquam aspernanda sequantur.</l>
                    <l>Et merito, nam quis maius maiore parauit</l>
                    <l>Virtute imperium? nam quis melioribus vnquam</l>
                    <l>Auspicys, almae percussit foedera pacis?</l>
                    <l>Quis demum optatam felicior vsque senectam</l>
                    <l>Attigit? et vitae cepit meliora beatae</l>
                    <l>Praemia? nunquam hostes tete vidêre pauentem</l>
                    <l>Cedere perculsum turpi formidine pectus.</l>
                    <l>Nunquam illi audaci tua castra lacessere ferro</l>
                    <l>Aggressi, euentus belli senesêre secundos.</l>
                    <l>Martia quin saeuam fugerunt agmina dextram,</l>
                    <l>Confertas quoties placuit concurrere vires,</l>
                    <l>Consilys quoties voluisti ostendere, quantum</l>
                    <l>Cederet inferior fortuna ingrata labori.</l>
                    <l>Sed quid ego haec? laetis cum iam non vlla trophaeis</l>
                    <l>Ora tuis careat multo sudore paratis,</l>
                    <l>Cum iam nulla sacros tellus oblita triumphos</l>
                    <l>Praeferas insignes titulos, quos nescia vinci</l>
                    <l>Obtulit exuperrans non vna pericula virtus.</l>
                    <l>Salue igitur, ô fama ingens, ingentior armis,</l>
                    <l>Magnanimum quondam heroum certissimus auctor</l>
                    <l>Sfortia; deuicti cuius virtute potentes</l>
                    <l>Aspexêre suo mantes sanguine riuos,</l>
                    <l>Cuius et egregias laudes, praeclaraque facta,</l>
                    <l>Testati miseragmatorum nin morte parentes</l>
                    <l>Aequarunt coeli tandem fulgentibus astris.</l>
                </div2>
                <div2 id="GiEB.01.109" n="109" type="section">
                    <head>Amurathes II. Turcarum Imperator.</head>
                    <p>AMVRATHES, eius nominis II. Turcarum Princeps, impetium Mahometis Celebini
                        patris insigni de Sigismundo Caesarevictoria confirmatum excipiens, nihil
                        antiquius habuit, quam fines proferre, lateque finitimos Christianorum
                        Regulos vrgendo armis summouere, penitusque delere: et vt id certius atque
                        validius efficeret, primus Othomannorum phalangem peditum instituit, quam
                        disciplina ab antiquis Macedoniae Regibus repetita incumbenti hostium
                        equitatui in praeliis opponeret, et per eam audentius oppidorum
                        oppugnationes aggredexetur: multo namque vsu compererat, equites in eo
                        obeundo tali munere parum idoneos, hostiumque item Mysorum Triballorumque et
                        Illyriorum equites, armorum genere atque animorum constantia Asiaticis et
                        Thracibus saepius superiores euadere didicerat. Fuêre ab initio in ea
                        phalange non plus quam octo millia delestae iuuentutis; sed eam postea
                        successores duplicatis fere supplementis adeo auxerunt, vt anima duersa vi
                        atque industria peditum, saepe ex ea parte virium incomparabiles victorias
                        de hostibus retulerint, quod inueterati multis stipendiis milites, et in
                        vnum densati corpus insuperabile robur osten derent. Hoc militum genus
                        parentibus Christianis ereptum ex delectibus cogebatur, imbuebaturque his
                        sacrorum legibus et belli attibus, quibus Turcae ab ipsa statim pueritia
                        erudiri mos est. Ianizaros Amurathes, hoc est, nouae gentis milites
                        appellabat, educatosque in aula praecoriae cohortis perpetuos corporis sui
                        custodes et stipatores effecerat. Ianizaris omnibus peculiare erat album pro
                        galea capitis integumetum (id Exarcolam vocant) ex coacta crassiore lana
                        densatum, quod erat gladiis impenetrabile, et demissa a tergo latiore cauda,
                        ceruices egregie permuniret, a fronte autem ornaretur aureo aut argeteo
                        cono, quo cristas induerent. Sagittis atque hastis, atque item paruis
                        secutibus rem gerebant; sed aetate nostra reliquis fere omnibus hastis et
                        arcubus abiectis, nostrorum imitatione sclopetrarij praecellentes euaserunt.
                        His fretus Amurathes, Lazarum Seruiae Despothum. qui Mysis et Triballis
                        imperabat, continenti attritum bello, et pluribus fusum praeliis, regno
                        expulit, Scopia, Nouomonte, et Sophia vrbibus ei ademptis, captisque duobus
                        eius filiis, quos barbara crudelitate, admota oculis candenti aerea pelui,
                        lumine orbauit; horumque sororem, vt tantae iniuriae dolorem lenire
                        videretur, quod esset egregie formosa, in matrimonium daxit. Exinde in
                        Illyricum, Pannoniam, Epirum, Macedoniam, incursiones incolis maxime
                        funestas fecit: adortusque demum Graeciam, vastabundus in Peloponnesum
                        excurrit; perruptoque ad Isthmum Corinthiacum Examili muro
                        Constantinopolitani Imperatoris fratrem repentina belli clade obruit:
                        victriciaque arma statim in Venetos conuertens, Thessalonicam magna vi
                        tormentorum adortus, expugnauit, et incendit. Sed longe maximum operum eius
                        fuit Ladislaus Poloniae et Hungariae Rex in Varnensibus campis trucidatus,
                        quum iuuenis incertae belli gloriae, quam securae pacis auidior ex</p>
                    <pb id="s093" n="93"/>
                    <gap desc="illustration" resp="sampling"/>
                    <p>primo felicis belli prouentu, Carambo Amurathis duce profligato captoque,
                        nouam opimioris victoriae spem induens, recentia pacis foedera violare
                        religlonis causâ minime dubitasset. Caeterum Amurathes fastidia proferendi
                        Imperij cura, aliquando simulata in immensum pietate, ita regno se
                        abdicauit, vt rerum gubernacula Hali purpurato Mahometis filij nutricio
                        relinqueret, et in nemorosum Bithyniae specum cum paucis sacerdotibus ad
                        contemplationem rerum coelestium abderetur. Sed vir apprime grauis et
                        astutus, cum de Ladislai aduentu Chritianorumque principum consiliis, qui
                        terra marique bellum parabant, certius didicisset, e sacro eo luco, reiecta
                        superstitione, ad tuendum illico regnum prosillit. Verum aliquanto post non
                        eadem fortuna Hungaros adortus, frustra oppugnato Belgrado, ad Sauum atque
                        Danubium confluentes, graue detrimentum cruentissime repulsus accepit.
                        Simili quoque superemo eius conatu inseliciter oppugnauit vrbem Croiam, quam
                        ei insigni dolo Scanderbechus alumnus ab stulerat; dum iuuenis longe
                        fortissimus paternum imperium inuictis armis recepisset, et Turcas
                        frequentibus fusos praeliis tota pene epiro depulisset. Ab hoc irrito
                        incoepto Rex barbarus vsque adeo acerbum ex animi dolore morbum concepit, vt
                        quum senex e castris Hadrianopolim referri se iussisset, paucissimis diebus
                        deliranti vesanoque similis, vitam relinqueret, quum alterum atque
                        trigesimum regnasset annum, et Mahometem filium ea lege, vt perpetuus
                        Christiani nominis hostis foret, imperij et saeuitiae in nos suae
                        atrocissimum Othomannorum principum haeredem reliquisset.</p>
                </div2>
                <div2 id="GiEB.01.110" n="110" type="section">
                    <head>AVGVSTI COCCEIANI</head>
                    <l>Quae tibi, quae leaua incesit mens optime patrum</l>
                    <l>Ioui, nouus qui pectore errat spiritus?</l>
                    <pb id="s094" n="94"/>
                    <l>Vt tanta Schyticos reges tibi pinxeris arte,</l>
                    <l>Quos turba nostrûm suspicit Quiritium.</l>
                    <l>An ne tuuat Laty truculentos nominis hostes,</l>
                    <l>Ferasque nostro saepe pastas sanguine</l>
                    <l>Spectare? vt rediuiua iterum praecordia pulset</l>
                    <l>Virtus, et alte exurgat Italûm decus.</l>
                    <l>Haec vtinam. Interea votis Roma annue nostris,</l>
                    <l>Et excitare haec intuens spectacula.</l>
                    <l>Eropae atque Asiae hi si nescis regna superbi</l>
                    <l>Tuâ tenent ignauiâ, nec te pudet.</l>
                    <l>Ergo purpureas traxerunt sanguine lymphas</l>
                    <l>Et Ister et Panysus altis alueis;</l>
                    <l>Et nostrae albescunt etiamnum caedis acerui</l>
                    <l>Deserta late Mysiae per aequora.</l>
                    <l>Pannoniae regem quum deleuêre peremtum</l>
                    <l>Manu impotentis Amurathis effera.</l>
                    <l>Et positum aeria est monimentum insigne columna,</l>
                    <l>Aeternus horror vt loco insit, et metus.</l>
                    <l>Scilicet vi geminae haec coelo capita alta ferentes</l>
                    <l>Cedant columnae Caesarum vni Barbarae,</l>
                    <l>Et glady, et galeae, et clypei, Romanâque pila</l>
                    <l>Scytharum accinaci, et pharêtris impys.</l>
                    <l>En quo degenerum cecidit spes tanta nepotum</l>
                    <l>Et christiani nominis regum decus.</l>
                    <l>Quorum dum gliscit furor or et discordia demens,</l>
                    <l>Absumta in auras prisca cessit gloria.</l>
                </div2>
                <div2 id="GiEB.01.111" n="111" type="section">
                    <head>Georgius Castriotus Scanderbechus, Epiri Princesp.</head>
                    <p>NEMO Christiani nominis Princeps aut imperator Georgio Castrioto vehementius
                        atque felicius arma Turcarum exercuit: nemo frequentius acie victor extitit.
                        Is a Barbaris Scanderbechus est appellatus. Nam pater eius Iohannes, quum in
                        Epiro eaque parte Macedoniae, que ad Hadriaticum vergit, regnaret, nec
                        finitima Turcarum arma sustineret, his legibus ab Amurathe pacem impetrauit,
                        vt ei obsides filios daret, in queis virtute animi formaque corporis
                        Georgius plurimum eminebat. Itaque regia in aula liberaliter educatus est,
                        instructusque diligenter non modo Barbarorum literis et moribus ad
                        Mahometanae superstitionis disciplinam; sed in omnem armorum eius gentis
                        exercitationem, tanto successu, vt ante pubertatis annos Sanzachus
                        efficeretur; qui honos magne equitum alae signiferum exprimit. Erat autem
                        Amurathi longe omnium gratissimus; vtpote qui indolem regij oris prae se
                        ferret, et non obscura summi futuri ducis indicia praebere videretur. Nam
                        quotidie cum summa Amurathis oblectatione, simulachra praeliorum in hortis
                        regiis edere cum aequalibus erat solitus, in quibus ipse expediti consilij
                        vigore, et mira vi corporis omnes aetate grandiores superabat, eumque
                        idcirco Amurathe, quod supra militatis tempus, procerae staturae
                        prestantique ingenij indomitum robur ostenderet, in Asiam misit aduersus
                        Ciliciae regem, quo bello summam laudem rebus fortiter gestis est
                        consecutus, ob idque pleniorem, quod singulari certamine Scytham multarum
                        palmarum gladiatorem superbe ostentatem vires et prouocantem, confecisset:
                        persimilique ausu, insignis dux Persa equestribus armis pugnam ciens,
                        paremque sibi bellatorem ex hostili acie ad certamen inuitans, hasta
                        transfixus prostratusque fuisset. Dum eo modo bellica laude et singulari
                        Amurathis gatia floreret, patrem amisit, Othomannicaque arma eius ditionis
                        vrbes atque oppida impotenter occupârant, ita vt Amurathes ploranti
                        Scanderbecho spem daret, se mature paterni imperij ditionem ei concessurum.
                        Sed nihil astutis Barbari regis promissis credens, insigni calliditate
                        solertiaque vsus, in epirum euadens, per adulterinas literas arce paterni
                        imperij potitus est, excitisque Epiri et Macedoniae populis legitimi
                        principis prolem agnoscentibus, princeps est acclamatur: tantaque animorum
                        propensione liberatae gentis est vsus, vt per multo annos, et Amurathis, et
                        Mahometis filij inuictos antea regum exercitus frequentissime profligarit,
                        atque retuderit. His autem bellis hoc ei praecipuum militiae decus obuenit,
                        quod quum Amurathes frustra cum ingentibus copiis miroque tormentorum
                        apparatu Croiam vrbem oppugnasset, dolore irriti conatus, non multo post ad
                        mortem sit adactus; septemque Othomannici nominis clarissimos Duces e
                        purpuratorum Bassarum ordine, acie deuicerit et castris exuerit. Quarum
                        rerum memoriam successusque admirandos Marinus Scodrensis, ea qua potuit
                        facundia celebrato Scanderbecho, peculiari volumine edito, mandauit ad
                        posteros. Caeterum Georgius aliquanto post cum Mahomete iuducias pepgit,
                        quum ille Graeciae excidium moliretur, ipse vero Ferdinandum Neapolitanum
                        regem Andegauensium arma aegre sustinentem Epiroticis armis se duce
                        desendendum statueret. Itaque maturam opem imploranti regi prospere tulit.
                        Nam Georij auentu qui ex Epiro in Apuliam traiecerat, Gallorum copiae ita
                        profligatae sunt, vt rex praecipua Georij virtute se conseruatum fateretur.
                        Verum exactis induciis Mahometes, qui Byzantium interfecto Graecorum
                        imperatore manu coeperat, Trapezuntium euerterat imperium, Ciliciae, Mysiae,
                        Illyricique reges occupatis regnis occiderat, non secus ac ante pater
                        Amurathes Croiam expugnare non potuit, propugnante Georgio et non vnam
                        cladem obsidentibus inferente. Quamobrem Pius Pontifex excitatis ad capienda
                        arma Christianis</p>
                    <pb id="s095" n="95"/>
                    <gap desc="illustration" resp="sampling"/>
                    <p>Regibus, belloque indicto aduersus Mahomete, existimauit neminem frenandis
                        debellandisque Barbaris Georgio priorem Ducem esse deligendum; tanto quidem
                        studio, vt Georgium non totius Epiri modo, sed Macedoniae Regem destinaret.
                        Caeterum in eo consilij decreto, conatuque Pius Anconae fato est in
                        terceptus. Nec his demum honestissimis belli cognitationbus Paulus secundus
                        successor incubuit, quanquam Georgius, vt praesenti facundia eum minus
                        decoris occuptionibus implicitum permoueret, admoneretque publicae salutis
                        Cardinalium sentatum, graui suo incommodo Roma pertiisset, que immoderatae
                        Barbarorum cupiditati atque audaciae, nisi consentientis totius Europae
                        viribus, resisti non posset, apud imeritos et desides est testaretur. Nec
                        quicquam postea pristina sua laude dignum gessit, ea scilicet vniuersae
                        concordiae spe destitutus. Atque: ita cum Lissi esset, ad Dryllum amnem, et
                        de bellicis rebus cum praefecto Veneto consultaret, lethalis eum febris
                        inuasit. Lacessente autem ea in die seuius vbi fatalem horam adesse sensit,
                        impuberem filium Ioannem, totiusque; regni opes et copias Veneto Senatui
                        commendauit. Nec multo post e vita sublatus est, anno aetatis LXIII. a partu
                        vero Virginis sexagesimo septimo supra quadringentesimum atque millesimum.
                        Fuit Georgrius vi corporis et virtute animi, militarique felicitate (vti
                        reor) nemini secundus. Habuit in couictu, quum perpetuas aleret copias,
                        lectissimorum hominum amplius duo millia, nec vnquam auctis copiis maius
                        militiae roburquam sena euitum, ternaque peditum experditorum millia
                        hostibus opposuit. Delectu enim verterani militis, non numero victorias
                        parari praedicabat. Horum nomina factaque memoriter tenere consueuerat,
                        summusque illi erat honos, cui ipse discumbens de patera sua propinasset.
                        qua comitate coniuncta cunctis in rebus summae liberalitati, suos sibi
                        maxime conciliabat, quando etia in eo, quod maxime accendentis studiis
                        intererat, summa pietas emineret. Vbi vero armatus prodibat, tanta oculorum
                        alacritate, tantaque hilari facundia milites ad cuncta ardua aggredienda
                        accendebat, vt non eximie modo pugnaces, sed ferocissimos <pb id="s096"
                        n="96"/> contemptoresque impiorum hostium efficeret. Erat autem vsqueadeo
                        execlsa statura, torosoque habitu et robustis artubus, ac naso prominente,
                        decenterque incuruo, vt magni proculdubio herois effigiem repraesentaret.
                        Quaformae specie eius familiae Regulos qui Apuliae insiti sunt, praeditos
                        fuisse conspeximus, vti ex collatione eius imaginis, quae in Musaeo
                        spectatur, videre licuit, praesertim in Ferdinando, pronepote Sancti Angeli
                        Garganum Marchione, qiu Ticinensi praelio regia manu confossus occubuit.
                        Narrabant gentiles eius, quod etiam a scriptoribus memoriae prodium est,
                        Georgium nunquam detrectasse pugnam, nunquam hosti vertisse terga, nullo
                        vnquam in discrimine metu occupatum, nunquam vulneratum, nisi leui semel
                        sagitra in crure fuisse; supraque duo hominum millia, barbarorumque
                        praesertim, diuersis in praeliis sua manu interfecisse, quando singulis
                        tantum ictibus, singulos qui congressi essent conficere esset solitus, quod
                        praegrandi ponderosoque acinace tam valide quam perite vteretur, quo medios
                        hostes ad vmbilicum proscindere, transuersos diuidere solere, et saepe per
                        ceruices intergros cum humeris brachiorum artus facile detruncaret. Quarum
                        immanium vulnerum truculentiam, hostes qui ex praeliis euasissent, cum
                        Byzantij in aula admirantibus cunctis enarrarent, Mahometes ipse, illum
                        pontenis dextrae inusitataeque violentiad gladium videre concupiuit,
                        impetrauitque, facile a Georgio, vt sibi Byzantium mitteretur: talem namque
                        eius esse perraturam praedicabant, vt eius ictum nulla vel ferra corporum
                        munimenta sustinerent. Tanta autem inusitatae virtutis eius viri fama erat,
                        vt Turcae post mortem eius potiti tota fere Epiro, sepulchrum Scanderbechi
                        apud Lissum quaeritarent, admirabundique vsquedeo pie venerarentur, vt
                        superstitiosi homines eruta demum sepulchro, tanti Herois ossa religiose
                        diriperent, quum quisque se bello inuictum, tutumque fore crederet, si
                        frustulum ex ossibus reliquiisque inuictissimi Imperratoris, in Amuleto
                        ceruicibus suspensum, iturus in praelium gestaret.</p>
                </div2>
                <div2 id="GiEB.01.112" n="112" type="section">
                    <head>FERNI.</head>
                    <l>Turcarum clades, Othomanni cominis horror,</l>
                    <l>Epiri tutela illo iacuêre sepulchro</l>
                    <l>Quo quondam inuicti cubuerunt ossa Georgi.</l>
                    <l>Nunc et membra virit, et dissectum in frusta sepulchrum</l>
                    <l>Interyt, sparsi manes, concisa vagantur</l>
                    <l>Ossa, nec in gelida nunc saltem morte quiescunt:</l>
                    <l>Namque vt is assertum toties cum laude paternum</l>
                    <l>Imperium, exacta moriens aetate reliquit,</l>
                    <l>Illicet immanes tenuerunt omnia Turcae.</l>
                    <l>Tum clari Herois venerati nobile bustum,</l>
                    <l>Ossaque, marmoraque inuictum condentia corpus</l>
                    <l>Abstulerant, sibi quisque in partes secta minutas.</l>
                    <l>Tanquam ys bellica vis, et Martius ardor inesset,</l>
                    <l>Et genium praestare bonum, sortemque valerent.</l>
                    <l>Si quae alys tumulum virtus parat, abstulit illi</l>
                    <l>Atque eadem diro venerandum praebuit hosti.</l>
                </div2>
                <div2 id="GiEB.01.113" n="113" type="section">
                    <head>Bartholomaeus Coleonus.</head>
                    <p>HVIC Gattamelatae honore par, ac aetate ferme aequalis fuit Bartholomaeus
                        Coleo Bergomas, verum genere atque opibus aliquanto superior. Is Sfortianae
                        simul et Braccianae disciplinae diligentissimus obseruator, multis fortibus
                        factis, constanti atque impigri Ducis famam est consecutus, eoque praesertim
                        praelio, quo Gallorum sanguinaria manu bella gerentium, feritatem atque
                        laeuitiam pari crudelitate vindicauit. Mortuo namque Philippo, quum
                        Mediolanenses sese in libertatem asseruissent, Raynaldus Gallorum Dux ab
                        Asta vrbe suae ditionis Alexandrinum agrum hotiliter inuaserat, nec quem ei
                        opponerent Insubres habebant, Francisco Sfortia ipsorum imperatore aduersus
                        Venetos bellum gerente, qui sine certa pernicie inde reuocari non poterat.
                        Erat tum Coleo custodiae traditus Philippi iussu, proter inanem concepti
                        transfugij suspicionem. Itaque hunc maxime idoneum, qui Gallis resistere
                        posset, rati, custodia educunt, adiunctoque ei Astore Fauentino, cum parte
                        copiarum contra Gallos proficisci iubent. Conserta est ad primum hostis
                        conspectum pugna maxime atrox et cruenta apud oppidum Boschum. nam Galli,
                        pro genti insita saeuitia, contra Italicum morem captos et deditos Coleonis
                        cataphractos, diffibulata casside iugulabant. quod vbi Coleoni nunciatum
                        est, clamore edito suis edixit, vt Italicae consuetudinis obliuiscerentur,
                        et nemini Gallo parcerent: atque ita graui ira succesus, conglobatis alis in
                        hostes irrupit, fusosque prostrauit, sic vt manga eorum pars interficeretur,
                        et Raynaldus captus, vix supplex salutem impetrârit. Primis stipendiis diu
                        vagatus, turmae equitum praefecturam a Braccio promeruit: nam plane puer
                        pecuniae inops, Paulo patre propinquorum insidiis interfecto, miser et
                        errans domo exierat: matre etiam in carcerem a mariti percussoribus
                        immaniter coniecta; sic vt paternis opibus nulla in parte iuuaretur. Sed
                        Iacobus Caudola non multo post ei turmam duplicauit, iustaeque demum alae
                        vexillum detulit Braccius. Rex autem Alfonsus vberiore auxit stipendio; et
                        ipse quoque Sfortia honoratiore militia nobilitauit. adhaesit tandem
                        Philippo, sub quo bella multis annis viguerunt. Caeterum Coleo</p>
                    <pb id="s097" n="97"/>
                    <gap desc="illustration" resp="sampling"/>
                    <p>Veneti imerij fortunam agnoscens, eius auspicia opportuno tempore secutus
                        est, vigintique amplius annis eorum copiis cum imperio praefuit. Eo autem
                        bello, quod adueru. Mediceae familiae principatum a Florentinis exulibus in
                        Gallia Togata excitatum est, Coleo Dux primus omnium instituisse dicutur, vt
                        tormenta aduersus hostium aciem emitterntur, quum antea in expugnandis
                        tantum defendendisque vrbibus vsui esse solerent. Spingardas enim ita
                        vocabant minora tormenta tricubitalis logitudinis, quae glandem pruni
                        maioris magnitudine violenter effunderent. Haec paruis curribus inserta,
                        post aices auehi, et signo tuba dato, quo sua agmina, relicto interuallo,
                        hinc atque illinc panderentur, in opositos hostes dirigi iubebat. Quo
                        inuenli Ferraiae Principi calcaneum detersisset, maligne et barbaro more
                        Coleo secisse diceretur; qui viros fortes gladio atque hasta pro virtute et
                        gloria dimicantes, inusitata atque horribili pilarum procella prosternendos
                        curaret. Ea enim humanitate milites Ducesque extra cruorem per id tempus in
                        Italia depugnabant, vt eo prealio funalibus accensis, quum nox ingrueret,
                        amplius quatuor millia cataphractorum equitum admirabili redendaque hodie
                        spectaculi contentione concurrerint. Fuit Coleo corporis statura erecta
                        atque habili, adeoque formosus et agilis, vt Regina Ioanna, ingenio procaci
                        mulier, auidaque virorum fortium, Coleonis amore caperetur, quum ea
                        spectante, cunctos in palaestra iactuque ferrei vectis, et saltu cursuque
                        certantes, cum magno spectantium plausu superaret. Deerant ei Latinae
                        literae, sed his praeditos suspicere, et per eos historiae veteris notitiam
                        consequi erat solitus. Nec ingenium eius ab vrbanis facetiis alienum fuit,
                        vt ex eo ioco apparuit, quo Galeacium Sfortiam acutissime perstrinxit. Nam
                        quum ei Galeacius iuuenili petulantia dono misisset vulpem caueâ inclusam,
                        vt exactae aetatis Duci, nec semper astuto illuderet, Coleo eum statim pari
                        dono remuneratus est, mittens Tinungulum compeditum, <pb id="s098" n="98"/>
                        loro, et binis de more accipitum argenteis tintinnabulis exornatum, qui a
                        puetis pro accipitre gestari solet; quasi tantae fortunae principi ingenij
                        leuitatem exprimeret, qui nihil praeter ornamenta et inanem effigiem, grauis
                        et strenui ducis praeferre censeretur. Oderat nebulones; fures autem et
                        delatores seuere puniebat, quum exacte extra bellum pietatem coleret.
                        Familiae dignitatem cultu et conuictu admodum liberali tuebatur,
                        magnificentiaeque deditus tribus templis suo sumptu aedificatis patriam
                        honestauit. Condidit autem peramoeno in situ castellum structurae elegantis,
                        quod malpagam appelllauit. Ea in arce quum vixisset annos septuaginta sex,
                        excessit e vita condito testamento, in quo senatum Venetum ex quadrante
                        scripserat haeredem, vt congestarum opum inuidiam ea liberalitate redimeret.
                        Statuit et sibi viuens sepulchum ad aram maximam, apud quam marmorea eius
                        effigies, et in tabula etiam scitissime depicta Bergomi conspicitur. Senatus
                        antem ei merito statuam equestrem aeneam ad templum Ioannis et Paulicum
                        marmorea basi erexit, Patauina quidem magnitudine grandiorem et Iuculentam,
                        sed nequaquam pari Verroci artificis felicitate fabrefactam.</p>
                </div2>
                <div2 id="GiEB.01.114" n="114" type="section">
                    <head>AVGVSTI COCCEIANI.</head>
                    <l>Non sic Aeacidem Graecia Thessalum,</l>
                    <l>Non sic Annibalem aut Asdrubalem fera</l>
                    <l>Carthago, meritis tollet honoribus,</l>
                    <l>Non sic Scipiadas graues</l>
                    <l>Poenorum vrbibus, vrbs inclyta Romuli</l>
                    <l>Quanuis impery trans mare terminos</l>
                    <l>Longe protulerint, regnaque Punica</l>
                    <l>Late sub iuga miserint.</l>
                    <l>Et contra madidos impius Annibal</l>
                    <l>Campos Romas tuo Sanguine fecerit,</l>
                    <l>Cum praeceps animi consul ad Aufidum</l>
                    <l>Infausta agmina perdidit.</l>
                    <l>Et quamuis rapidus fortis Achillei</l>
                    <l>Currus magnanimum traxerit Hectorem,</l>
                    <l>Vnde omnis Phrygy concidit imperi</l>
                    <l>Spes, et praesidium, ac Deus,</l>
                    <l>Vt te Cenomani maxime Coleo</l>
                    <l>Certant perpetuis tollere laudibus,</l>
                    <l>Alpinaeque caput gentis, et hospitum</l>
                    <l>Cultrix Brixia nobilis,</l>
                    <l>Et montana tuis clara crepundys,</l>
                    <l>Natalique solo moenia Bergomi</l>
                    <l>Et patres Veneti, qui iuga nesciunt</l>
                    <l>Soli barbara perpeti.</l>
                    <l>Nam cum consilys bella sagacibus,</l>
                    <l>Et gladio forti Martia gesseris,</l>
                    <l>Gallorumque graues fregeris impetus</l>
                    <l>Miscens effera praelia,</l>
                    <l>Nunc ardentis equi viuidus et ferox</l>
                    <l>Stans dorso statua aeternus in aenea.</l>
                    <l>Pro templo, meritis par vt erat tuis</l>
                    <l>Gestare bene publica.</l>
                </div2>
                <div2 id="GiEB.01.115" n="115" type="section">
                    <head>Galeacius Sfortia.</head>
                    <p>EX hoc Galeacio Sfortia, qui decore formae, ingenij praestantia et perampla
                        stabilique existimatione paterni pricipium maxime fortunatus, et ipso tantum
                        vitae exitu miser apparuit, non absurde suspicari licet, aliquam omnino
                        inesse vim occultioris sati in genitura hominum, omni humana prudentia
                        potentiorem, quando hic nullo insigni malefico, nulla impotentis, noxiaeque
                        superbiae acerbitate, nulla regendo imperio iniqua libidine, certum vel
                        graue odium promeritus, immani paucorum familiatium perfidia, ex leuissimis
                        offensionum concepta causis, improuiso occiderit, scilicet vt ex felicissimo
                        florentis aetatis ac imperij statu praeceps datus, seruiturae mox Italiae,
                        multo cum luctu viam aperiret. Posuerat militiae rudimentum in transalpina
                        Gallia, eo missus a patre cum veteranis copiis, vt Ludoucio Regi inopinata
                        praepotentum galliae procerum defectione cricumuento, opem ferret. Sed vix
                        tum expugnatis quibusdam oppidis in Aruernos penetrârat, quum nunciata
                        patris morte, perinsestas Allobrogum gentes mutato saepe habitu, Mediolanum
                        redire coactus est. Praestitere fidem nouo principi, quam Francisco patris
                        initis antea foederibus dederant, Veneti, Ligures, Florentini, ipseque
                        Ferdinandus rex Neapolitanus: quorum amicita fretus, fauoreque item Blancae
                        matris, cuius humanitas ad gratiam amoremque parandum apud Insubres multum
                        valebat, imperium domi et fortis firmissime stabiliuit. Itaque
                        splendidissimo rerum omnium apparatu vsque ad regalem sastum, principem egit
                        integros decem annos, et vti ditissimi imperij opes sapientia patris
                        amplificatae constituaeque tolerabant, magnificentiae et liberatis studium,
                        magnanimi Regis instar per omnes numeros extendit. Nam praeter veteranorum
                        peditum cohortes, alas equitum ex omni Italiae nobilitate lectissimas, et
                        perpetuis cum suis tum paternis stipendiis inueteratas, ea consuetudine in
                        hybernis continebat, vt adulto Vere in campos produceret, solennique
                        lustratione inspectas, ad equestres ludos committeret, propositis quidem
                        opimis praemiis, quibus concurrentium praestantissimi honoris causâ
                        ornarentur. Hoc equitatu qui duorum millium</p>
                    <pb id="s099" n="99"/>
                    <gap desc="illustration" resp="sampling"/>
                    <p>cataphractorum numerum superabat, nihil splendidius et comptius videri
                        poterat, quum quisque laciniis acu pictis et praeltis cristis, et equo
                        vndique auratis bardis protecto esset conspicuus. Hippagiorum vero puerorum
                        versicolore lacinia militares principis equos producentium atque
                        incitantium, ea erat species, vt eius ostentationis admirabilis pompa, omnem
                        vel externorum etiam principum apparatum mango interuallo superare
                        crederetur. Parquoque apud eum erat totius aucupij et venationis
                        instrumentum. Nam praeter insignium canum multitudinem supra centena
                        falconum paria in remotissimis ad Oceanum Borealem conquisita, tanto alebat
                        studio sumtuque, vt in magnis porticibus eae volucres canteriis et perticis
                        insidentes, mira cum voluptate spectarentur, quum ex his sedibus ad ornatum
                        tela serica picta acu, squamosoque opere inaurati argenti refulgens
                        dependeret, et volucres argenteis sonantibus pedicis vincirentur, et
                        pileolos gestarent, quorum apices et gemmae et vniones adornabant. Tota
                        porro familia, quae ex delectu nobilis iuuentutis per singulas ditionis
                        vrbes accurate habito, constabat, vt fides obses foret, pretioso amictu,
                        elegantibusque munditiis exculta spectabatur. Nemo enim erat, qui laciniam
                        purpurei serici, et Phrygio opere ad argumentum principis depictam singulis
                        annis non bis a principe dono acciperet; alerenturque omnes opirare:
                        hospites autem longe omnium luculentissime, ipse praeter venatorias
                        equestriumque armorum exercitationes, pilae ludo tanta cum voluptate
                        tenebatur, vt ingentis struccturea aedificia Mediolani et Ticini,
                        caeterisque in arcibus ad vsum eius certaminis conderet. Erat id genus pilae
                        inflatus follis capitali magnitudine, qui armatis plumbea lamina pugnis
                        longissime iactabatur; sic vt inde plamea decus iurgiosa contentione, et
                        multo cum sudore peteretur. Caeterum in seriis, recti et hosti amans,
                        iustitiae vsque ad seueritatem erat tenax, dabatque enixe operam, vt nihil
                        in iudiciis esset venale, aut ad gratiam corruptum, quando poena inexorabili
                        certissimoque praemio <pb id="s100" n="100"/> cuncta constarent, et vna
                        praesertim annonae vilitate, tanquam parato ad id populari plausu maxime
                        laetaretur. Sublatis vero vndique latrociniis, castigataque licentia
                        militari, et propagata apud cunctos ordines commerciorum, securitate; ita
                        amari simul, et metui cupiebat, vt nonnunquam sordidi mercatoris simulato
                        habitu discurrens per ditionis regiones, oblatos in via aut in diuersoriis
                        hospitalibus simplicissimos homines, ad serenda de principe colloquia
                        pertraheret, eruendoque certissimos de se rumores, vtraque nominis sui fama
                        frueretur; paratus vtique ad praemium exoluendum, aut in fligendam poenam.
                        Nam in Pado, abdua, Ticinoque, custodes ad traiectum lintribus praepositos,
                        qui ab se precibus atque pecunia tentati essent, vt sine tessera properantem
                        transueherent, ex merito aut suppliciis extremis, aut peramplis praemiis
                        afficere consueuerat. Audiebat autem cum voluptate literarum et sapientiae
                        studiis praestantes viros, et benigne quidem attollebat: contendebatque
                        graui sumptu, vt Ticinense Gymnasium professorum celebritate, et studiosae
                        iuuentutis frequentia caeteris omnibus praecelleret. His artibus quum boni,
                        splendidissimique principis nomen tueretur, premebant eius famam
                        intemperantes vagaeque libidines. Nam ea tum erat ex multo ocio luxuriantis
                        seculi conditio, in ipsis praecipue nobilioribus matronis, vt totum
                        pudicitae decus ab humanitate aulae alienum prorsus et subagreste putaterur,
                        ideoque princeps ad licentiam libidinis proclintatus, et iuuentae vigo ore
                        venustateque oris supra omnes spectatu dignissimus, procacibus foeminarum
                        oculis et desideriis cupidissime deseruiret. Erat enim tum vulgatum inter
                        foeminas, nullam ex principis concubitu fieri impudicam, earumque maritos,
                        qui inepti hirci videri possent, ita excellere aureis cornibus, vt dignitate
                        cunctos anteirent. Per hunc modum Galeacius quum vndique beatus, arridentis
                        fortunae fastigium teneret, Allobrogico bello victor, e castris durissima
                        hyeme Mediolanum rediit, vt Natalis Christi diem solenni hilaritate cum
                        vxore et liberis atque amicis celebraret, coniuratisque simul in necem suam
                        limen aperiret. Coniurauêre diuerso animorum habitu Andreas Lamponianus,
                        Carolus Vicecomes, et Hieronymus Olgiatus cubiculo principis adscripti.
                        Andreas consumpto magna ex parte patrimonio proter rei domesticae inopiam,
                        superbiae ipsius atque luxuriae aduersam, turbido serocique ingenio, res
                        nouas moliri, quas ex caede principis certo sibi comodo cessuras, et
                        coniurare omnino statuerat: ad audendum vero immane vsque adeo et
                        pericolosum facinus vehementer incitabat, illata sibi iniuria aCastellioneo
                        Comensium antistite, a quo sacri latifundij possessione contra ius
                        interrupta locatione, seperinique spoliatum querebatur. Totum autem eius
                        iniuriae odiique venenum vertebat in principem, qui a se suppliciter
                        deprecante eam contumeliam saepe rogatus, aduersarium in extrahenda lite
                        praeotentem, neque auertere, neque mollire voluisset. Carolus gentilium
                        suorum totius principatus fortunam ad Sfortianos delatam aegre ferens,
                        germane sororis probro quam Galeacius adamaret, atque subigeret,
                        promouebatur, tanto indignantius, quod eam decoro adolescenti, qui aetatis
                        florem principi fruendumm delisset, conciliasse et communicasse
                        suspicaretur. Principem enim in amore improbum, atque adeo impudentem
                        plerique vel falso existimabant, vt alienae libidini lenocinij obsequitum
                        lubens praebere crederetur. Olgiatum vero pene imberbem leuissimumque
                        adolescentem inani spe parndae gloriae inflauerat Cola Montanus literarij
                        ludi Magister; si occiso tyranno partriam in libertatem assereret; saepe
                        Cassios et Brutos in schola magnis extollens laudibus, qui gloria ducti
                        pulcherrimi facti confilium olim suscepissent. Hic Cola quondam Galeacij
                        paedagogus, dirum in principem odium conceprat impotenti eius contumelia
                        percitus, quod ille puerilium verberum nimis memor, postquam adoleuit,
                        imperiumque suscepit, ipsi Colae tanquam immiti subagretique praeceptori,
                        acceptas olim plagas, nudatis clunibus loro palam rependi iussisset. Huius
                        Colae diris cohorationibus coniurationem inchoatam ad exituque perductam
                        fuisse, Olgiatus ipse ex quaestione perscripsit. Igitur obstinatis
                        efferatisque animis ad id patrandum scelus consirmati, principem inter
                        frequentem custodiam corporis, diui Stephani templum intratem, vt sacris
                        solennibus interesset, circumsteterunt, abditis sub sinistri brachij manica
                        pugionibus. Primus a fronte Lamponianus in specciem turbam dimouentis,
                        porrigendisque literas sese insinuans, nihil a familiari metuentem, ad
                        infimam ventris partem perfodit, repetioque ictu laeuum percussit tempus.
                        Carolus autem et Olgiatus a tergo inermen lethalibus plagis consauciârunt,
                        sic vt vndique petitus Deipara virgine frustra opem inplorans repente
                        concidetet, et expiraret; iuxta quem traiecto pectore prostratus occubuit
                        Ripeus ex custodibus promptissimus, quum in percussores gladium strinxisset.
                        Per hunc modum cadente principe, exortoque inde tenibili tumultu, quum
                        quisque ad fugam metu perculsus se expediret, tanta conflictione procursum
                        est, vt multi e turba in templi foribus eliderentur; desertoque ab omnibus
                        templo sacerdotes e sacrario prodeuntes, tria tantum cadauera foedato multo
                        cruore pauimento iacentia reperirent. Nam procul a Principe, Ripeoque,
                        ipsius Lamponiani cadauer solum lingua et dentibus commordens iacebat. Eum
                        enim per mediam mulierum turbam incuruo passu euadere conantem, satelles
                        aethiops, cui Gallo fuit cognonem, adacto per imam sedem lato hastilis ferro
                        confecerat. Caeterum sacrificuli principem vt abluerent, in sacrarium
                        calentibus adhuc membris retulerunt. Lamponianus insultantis <pb id="s101"
                        n="101"/> plebis, et puerorum turbae ad ludibrium concessus, iniecto laqueo
                        per cunctas vrbis regiones raptatus est. At Carolus et Olgiatus quum immixti
                        effugientium turbae, elapsique varias latebras quaesiuissent, biduo post
                        diuersis in locis, quod tanquam execrabiles parricidae a nemine vel
                        propinquo reciperentur, ad reterrimum supplicium rapti sunt. Olgiatus ipse,
                        mirum visu, audituque, vesana constantia obstinatum animum in conspectu
                        Carnificis gerens, feseque in ipsa morte confirmans, haec contumaci ore
                        protulit verba; Colligete, Hieronyme, stabit vetus memoria facti; mors
                        quidem erit acerba, sed tormentum breue, atque eius fama perpetua. Haec
                        quidem digna viro forti videri poterant, nisi impium facinus intempestiua
                        atque inhumana crudelitas eleuaret, quod pro tyranno, aequum bonumque
                        Principem, nec ab ipso quicquam hostile meritum occiderit: scilicet vt
                        diuturnum ciuibus suis luctum ex inselicitate ad externos prolapsi
                        principatus pararet. Hos etiam quod miremur in carcere versus pangere
                        potuit, quos ad argumentum imperterritae mentis, quanquam rudes, huius
                        Tragoediae elogio subiiciendos existimauimus.</p>
                </div2>
                <div2 id="GiEB.01.116" n="116" type="section">
                    <head>HIERONYMI OLGIATI percussoris GALEACII SFORTIAE Ducis
                        Mediolanensis.</head>
                    <l>Quem non mille acies, quem non potuêre phalanges</l>
                    <l>Sternere, priuatâ Galeaz Dux Sfortia dextrâ</l>
                    <l>Concidit, atque illum minime iuuêre cadentem</l>
                    <l>Astantes famuli, nec opes, nec regna, nec vrbes.</l>
                    <l>Hinc patet humanis quae sit fiducia rebus,</l>
                    <l>Et patet hinc saetuo tutum nil esse tyranno.</l>
                    <p>Cola quoque Montanus aliquanto post in Alpibus Bononiensium comprehensus,
                        quod dira malignitate in Principem percussores ad coniurandum concitasset,
                        meriras sceleris poenas dedit, quando eum Laurentius Medices inusitatae
                        immanitatis vltor egregius, latronum more laqueo necari iusserit.</p>
                </div2>
                <div2 id="GiEB.01.117" n="117" type="section">
                    <head>PAVLI IOVII Iunioris.</head>
                    <l>Quis te dira cohors furor? et quae insania tanta</l>
                    <l>Impulit, horribili stimulata</l>
                    <l>Eumemdum rabie, et saeuis agitata colubris,</l>
                    <l>Vt domini nil tate merentis</l>
                    <l>Corpus in egregium, crudam conuertere dextram</l>
                    <l>Auderes, scelerisque nefandi</l>
                    <l>Pro laqueo, et meritis poeis, tibi praemia certa</l>
                    <l>Sperares, nomenque perenne</l>
                    <l>Te non eximij iuuenis deterruit alto</l>
                    <l>Insignis reuerentia vultu,</l>
                    <l>Impia; sed nec te tenuerunt Tempta, nec Arae,</l>
                    <l>Nec superûm solennia sacra</l>
                    <l>Non (vt rere) ferum crudeli morte tyrannum</l>
                    <l>Conficis? at iustum innocuumque</l>
                    <l>Rectorem Insubri imperij, cunctisque colendum</l>
                    <l>Quo simul vna concidit omnis</l>
                    <l>Spes Italûm, longos semper lugenda per annos,</l>
                    <l>Scilicet vt nostros populatus</l>
                    <l>Vrbibus euersis fines in viscera nostra</l>
                    <l>Cum Gallo saeuiret Iberus.</l>
                    <l>Vos, vos, ô Scyllae, formaque tri corporis vmbrae</l>
                    <l>Harpyaeque, et vos Gorgones atrae</l>
                    <l>Ardenti sontes animas immergite Auerno</l>
                    <l>Et stygio exercete flagello.</l>
                </div2>
                <div2 id="GiEB.01.118" n="118" type="section">
                    <head>Carolus Burgundiae Dux.</head>
                    <p>HIC, qui seuera minacique fronte, distracto gladio, et coruscantibus armis
                        conserere manum cupere, Martioque spiritu fulgurare videtur, Carolus est,
                        Sequanorum et Belgarum Princeps, qui vi bellica, castrensi apparatu,
                        magnitudineque animi, non suae modo, verum superioribus etiam aeratis Duces,
                        sic antecessit, vt summae gloriae fastigium assecuturus crederetur, nisi eum
                        arduis et audacibus innixum consiliis, immoderataque fortitudine quaeque
                        aspera aggredientem, turbulenta et insolens fortuna perculisset. Nam
                        Philippo e Gal lorum regia stirpe, cui Optimo cognomentum fuit, patre
                        genitus, consanguineorum arma vsque adeo vehemens et ferox exercuit, vt
                        Ludouicum XI. apud Lutetiam Parisiorum acerrimo circumuentum bello, ad
                        pudendam pacem redegerit, quum ad montem Alerium ingenti edito praelio,
                        quanquam vulneratus, victor euasisset. Exinde Ludouicus dissimulata potius,
                        quam confessa pacis necessitate, quod conspirationem multorum Galliae
                        Procerum timeret, cum armato foedus icit, pudendum hercle, sed demum sibi et
                        Galliae vtilissimum. Nam coniuratorum animi atque eorum arma repente
                        conciderunt. Eo modo Carolus reconciliatus, propinquo Regi, debellatis
                        Eburonibus, Leodioque ipsorum vrbe ferocibus armis expugnata deletaque, in
                        Heluetios inauspicata arma conuertit, eo euentu, vt fatali sua peruicacia
                        experiretur, quantum interesset inter nobiles Gallos pro gloria pugnare,
                        moderateque vti victoria solitos; et agreste,</p>
                    <pb id="s102" n="102"/>
                    <gap desc="illustration" resp="sampling"/>
                    <p>qui ab insita animis barbarie, cruoris auidi de vna tantum viracum hostibus
                        dimicarent. Neque enim fas erat, qui Gallicam nohilitatem armorum strepitu,
                        et hominis fama contudisset, ab vllis omnino quam ab efferis egentibusque
                        rerum omnium populis, quibus animorum peruicacia indomitum robur efficeret,
                        frangi atque opprimi posse. Heluetij namque iure foederis pro Renato socio,
                        Lotaringiae regulo, quem Carolus oppugnaret, arma ceperant: quo bello vnam
                        atque alteram ad Gransonem et Amoratum victoriam secundis praeliis
                        consecuti, ita Carolum superârunt, vt ille in primo exutus castris,
                        impedimenta, totiusque exercitus opes, suamque in primis pretiosam
                        supellectilem amiserit; in secundo supra quatuor decim millia lectissimorum
                        militum interfecta desiderârit. Ab his duobus detrimentis iratus et fremens,
                        tertij certaminis aleam subire non dubitauit. Nam eum Nanseum oppidum
                        oppugnantem, pertinaciusque haerentem, Heluetij per niues ad soluendam
                        obsidionem progressi adortique, quum ille incoepto absistere indecorum
                        putaret, inito praelio fuderunt, circumuentumque, nec agnitum trucidârunt,
                        quum desertus esset a suis insigni perfidia Campobassi Neapolitani; qui quum
                        aliquando colaphum a Carolo insolenter accepisset, in id tempus vindictae,
                        patrandique sceleris occasionem distulerat. Fuêre qui eum effugisse, et
                        Mosae pontem transiuisse affirmarent: quod diu in Burgundia creditum est.
                        Verum puer e Columnia Romana familia cubiculo eius assuetus inter cadauera
                        repertum, a maeuo lateris enormique vngue dextri pedis, confimante eius
                        medico certius agnouit. Tumulatus est apud templum diui Nicolai in
                        Lotaringia, finibus que Mediomatri cum. Reliquit filiam ex Lusitana vxore
                        natam, quae nupta est Maximiliano Federici Caesaris filio, ex qua Philippus
                        susceptus est, qui huius Caroli quinti Imperatoris inuictissimi pater fuit.
                        Caeterum in Carolo id vnum ad summae perillustrisque virtutis cumulum
                        defuisse videtur, quod Genij sui captum sensumque, quam alienae prudentiae
                        placita sequi maluerit, quasi arrogantis et elati <pb id="s103" n="103"/>
                        supra aequum ingenij esset, amicorum bene consulta contemnere: et contra,
                        peculiari semtentiae semper adulari, quae res plerosque perdidit. Nam qui
                        sua in temperantius amant obliti rationis, citissime praecipites dantur, vt
                        reliqua sua omnia, quum fata vrgent, penitus euertant. Carolua enim nimio
                        fortasse gloriae studio adductus, virtutes, quas in eo maximae erant, atque
                        admirabiles, splendoris, munificentiae, facilitatis, exactaeque bello
                        disciplinae, et in pacepietatis; vna obstinatione animi, dum sibi irato
                        acriter indulget, corrupisse videtur.</p>
                </div2>
                <div2 id="GiEB.01.119" n="119" type="section">
                    <head>PAVLI IOVII Iunioris.</head>
                    <l>Vidistine vt Pyrrhi effigies armata sarissam</l>
                    <l>Vibret, et a summo spargantur funer a ferro?</l>
                    <l>Vtque ferus Lybicam contor queat Annibal hastam?</l>
                    <l>Huc simulac couerte oculos, fulgentiaque arma</l>
                    <l>Egregij ducis, et late mucrone corusco,</l>
                    <l>Inspice turbatos vultus, spir antiaque or a</l>
                    <l>Martis adhuc tristes pugnas, atque horrida bella:</l>
                    <l>Hos olim insignes habitus atque ora gerebat,</l>
                    <l>Illum sanguineis quum formidauit in vndis</l>
                    <l>Et Liger, et irepidi spectator Sequana belli,</l>
                    <l>Infractae Gallorum acies, et Belgica passim</l>
                    <l>agmina lethiferae senserunt fulmina dextrae.</l>
                    <l>Huemiser, heu nimium pugnandi dira cupido,</l>
                    <l>Heu laudis vesanus amor, quem Gallia diues,</l>
                    <l>Belgarumque omnes Procerum tremuêre cohortes:</l>
                    <l>Contempsêre rudes populis, gens barbara victrix,</l>
                    <l>Funeribus statuit medijs, victumque trophaeis</l>
                    <l>Expoliat cunctis, nudumque relinquit arena:</l>
                    <l>Vix tandem inuentus parua requiescit in vrna.</l>
                </div2>
                <div2 id="GiEB.01.120" n="120" type="section">
                    <head>Iulianus Medices.</head>
                    <p>HAEC vera est imago Iuliani Medicis, qui magni Cosmi ex Petro filio nepos, et
                        Clementis Maximi Pontificis pater fuit, a celebri Pictore ita scite
                        expressa, sicuti seniores testantur, qui viuentem viderunt, vt Clementem
                        Pontificem toto oris habitu respondisse ad patris lineamenta viderimus.
                        Euaserat Iulianus, quum adhuc viueret pater aequa gloria, editis equestrium
                        Iudorum spectaculis, paribusque omnis elegantiae, comitatis atque
                        munificentiae muneribus, Laurentio fratri prope par; et quod natu minor
                        esset, populari fauore Princeps iuuentutis fuerat acclamatus. Capessens vero
                        Reipublicae munia, ea morum actionumque moderatione fratrem summis nitentem
                        virtutibus aemulabatur, vt cunctis ciuium ordinibus esset charissimus,
                        supraque caeteros ciues ipsi duo fratres mire concordes eminerent, et
                        Rempublicam paternis auitisque artibus feliciter administrarent: vtpote qui
                        veteres opes, maiorumque perpetuam inter ciues existimationem validis
                        affinitatibus, numerosis clientelis, et noua denique virtute corroborassent;
                        distributis vsqueadeo apposite ac sapienter Reipublicae officiis, et
                        collatis ad aequitatem honoribus, vt nullo cultu, nulla eminentiore nominis
                        appellatione, supra ciuilem, nulloque deducentium comitatu a caeteris
                        ciuibus different: sola tamen authotitate caeteris omnibus praestare, et
                        praeclara virtute atque potentia ciuitatis Principes censebantur; ideoque
                        fiebat, vt studiose colerentur ab his, qui publicum bonum et ciuitatis
                        tranquillitarem, omni veteri odio, aut nouae obtrectationi anteponendum
                        iudicabant. Hunc in Mediceis fratribus non obscurum in ciuitate principatum,
                        vna gens Pactia ferre non poterat; satis quidem cum viris et cognationibus,
                        tum etiam fortunis abundans, sed quae esset moribus admodum superba et
                        insolens, multumque auida pecuniase, simul et tenax, ideoque apud populum
                        minime gratiosa, ac ob id in necem fratrum conspiraret: quoniam vigentibus
                        stabili authoritate Mediceis, nullum sibi satis honestum in Republica locum
                        relinqui arbitraretur. Erat familiae princeps Iacobus Equestris ordinis, qui
                        cum nulla virtute emineret, perpetuo aleae studio perditus, iraque
                        praecipiti et contemptu superûm putabatur infamis. Hunc impulerat Franciscus
                        fratris filius, ore pallens, ingenio liuidus, et perpetuus honesti moris
                        irrisor. Is Romae nummariae negotiationi assuetus, Xysto Pontifici erat
                        familiaris, a quo (si fas sit de homine sacro sancto non inique suspicari)
                        nefarij consilij ratio omnis emanasse creditur; scilicet vt Hieronymo
                        Riario, cui erat auunculus, maiores opes adstrueret, quae ei obuenturae
                        putabantur, si Florentinae ciuitatis statum, sublatis Mediceis commutasset.
                        Franciscus quoque Saluiatus, Archiepiscopus Pisanus, nullam vel mediocrem ex
                        literis probatisue moribus laudem meritus, vtpote qui ambitu adulationeque,
                        et prauis omnino artibus ad eum honorem contendisset, ex contentione
                        sacerdotij acre odium in Mediceos conceperat, et ad Riarium, Pactiosque
                        ipsos se totum contulerat, ratus pulcherrimum fore, patriam in libertatem
                        vendicare, et purpurei galeri decus a Pontifice, vel execrabili nauatâ operâ
                        promereri. Quibus autem initiis, quoue exitu susceptum, patratumque sit id
                        immane scelus, Angelus Politianus, summae doctrinae vir, vt qui cunctos
                        atrocis eius Tragoediae actus spectaret, peculiari Commentario,</p>
                    <pb id="s104" n="104"/>
                    <gap desc="illustration" resp="sampling"/>
                    <p>qui impressus extat, luculentissime perscripsit. Nos atrocissimi eius editi
                        facinoris summam tan tum attingemus, vt bonis mortalibus praeclare constet,
                        superos impiorum vindices solere esse certissimos. Igitur coniuratione diu
                        antea Romae secretis deliberationibus agitata, et Florentiae demum in
                        Montughio, Iacobi Pactij suburbano instructa, Raphael Riarius Cardinalis e
                        Gymnasio Pisano Florentiam vocatur: specie quidem inuisendae pulcherrimae
                        atque ornatissimae vrbis, verum vt coniuratorum animos praesentis personae
                        authoritate confirmaret, quanquam vti plane iuuenis, captuque ingenij parum
                        grauis, tantae rei constitutae ignarus esse putaretur. Egêre Pactij multo
                        astu, vtis a Mediceis fratribus in Fesulanam ipsorum villam honoris et
                        iocundae voluptatis causâ ad conuiuium vocaretur, vt ibi ambos fratres inter
                        hospitales mensas trucidarent. Sed quum Iulianus ex molesta pituita
                        impeditus interesse noller, deiecti ea spe, rem ad sacra, quae ex festo
                        Solis imminebant, in ipsumque Templum maximum reiecerunt; in quod ambos
                        fratres tum religionis, tum honoris causâ erga Cardinalem omnino conuenturos
                        iudicabant. Conficiendi autem negotij munia inter se eo ordine dispartiti
                        sunt, vt Franciscus Pactius, et Bernardus Bandinus obtruncandi Iuliani
                        partes desumerent, Antonius Volaterranus cum Stephano Pactiorum Paedagogo
                        Laurentium aggrederetur, accepta tum ex condicto ad distringendum gladios
                        tessera, cum mediis in sacris Seruatoris Christi hostia Sacerdotis manibus
                        attolleretur: Antistes vero ipse Pisanus cum Iacobo Poggio, et Saluiatis
                        propinquis suis, fidaque clientium occulta armatorum manu in speciem
                        salutandi Vexilliferi curiam occuparet. Iacobus autem cum equestris
                        diguitatis, tum aetatis honore conspicuus, vbi patrata fratrum caedes esset,
                        equum conscenderet, et armatis clientibus septus per forum discurrens,
                        populum vocaret ad libertatem, et Saluiatis curiam occupantibus vires
                        adgeret. Iam coepta erant sacra, concinente Sacerdotum choro, et tesserae
                        tempus instabat, quum pactius atque Bandinus deambulante Laurentio, Iulianum
                        oculis <pb id="s105" n="105"/> requirerent. Quapropter ad Mediceam domum
                        conuolârunt, vt in Iuliano omnem prodeundi moram, iocundis adhortationibus
                        abscinderent, nunciantes quasdam formosas, adamantique no minis matronas in
                        Templum peruenisse. Itaque viri efferatatae mentis (quod mirum est) hilari
                        vultu apte compressa perfidia, Iulianum retardante fato, segnius se
                        expedientem, medium honoris causâ, et insertis iuuenili comitate subter
                        humeros brachiis in Templum deducunt, pauloque post vna deambulantem ad
                        tesseram repente districtis sicis circumsistunt. Bandinus medium sub papilla
                        transfodit, cadentique lllico incumbit Pactius, et ferro in ventrem et
                        iugulum adacto, conficit, vsqueadeo atroci et feruida manu, vt crebro
                        repetens ictus seipsum in genu praealto vulnere consauciaret. Bandinus
                        quoque fuciata mente Nolium Iuliani familiarem obtruncat. Sub idem temporis
                        punctum Laurentij percussores incondîto impetu illum adorti, vnam tantum
                        neque lethalem ad iugulum plagam inflixerunt; quod is praesenti animo educto
                        statim gladiolo, et reiecta, intortaque ad laeuam chlamyde, constantissime
                        se defenderet, et ab amicis in proximum sacrarium duceretur, vbi obseratis
                        foribus ab imminente Bandino seruatus est; atque inde obligato vulnere,
                        stipante arrnarorum amicorum caterua, domum deductus est; saepe sciscitans,
                        an frater esset incolumis, et ne Cardinalis violaretur edicens, quem
                        linteati Sacerdotes in eo tumultu custodiebant. Dum haec fierent,
                        perculsaque metu omnis turba diffugeret, et terribili strepitu tanti
                        cummultus, Templum corruere videretur, Pisanus Antistes cum suis, Curiae
                        scalas ascendit, postulatque a Ianitoribus, vt ad Vexilliferum, ad quem
                        haberet mandata Pontificis, admittatur. Is erat Caesar Perruccius, et tum
                        forte cum Decurionibus (vt festo die saepe accidit) tem pestiue prandebat,
                        admi rantibus conuiuis importunum hominis aduentum, quod ea hora seriis
                        colloquiis aliena prorsus atque inepta videretur: sese tamen Caesar e mensa
                        celeriter expedit, eumque exceptum in suam deducit cellam. Vix coepto
                        colloquio Caesar in Antistite perplexa et male cohaerentia verba, obliquo
                        item obtutu oculos inconstantes, et vultum magni euentus expectatione
                        suspensum animaduertit, atque inde insidias spectat; relictoque in cella
                        Antistite, ad Decuriones foras se proripit, et sublata voce, Ministros
                        Curiae assuetos aduocat, atque item Apparitores cum argenteis clauis,
                        priscorum Lictorum more summum Magistratum praeeuntes, et (vt erat egregie
                        forti atque expedito consilio) Poggium arreptum crinibus solo deturbat, et
                        in superiorem turriculam cum Decurionibus ptopere se subducit, arreptoque
                        veru e proxima culina, scalae aditum tuetur. Magno autem miraculo accidit,
                        vt consurgentibus vndique ad opem ferendam ministris, coniurati et
                        Perusinorum exulum manus Antistitem secuta, diuersis in coenaculis Curiae
                        includerentur, obserantibus sese vltro valuarum seris, quae sine peculiari
                        claue aperiri non poterant. Quo casu quum diducti, nec consensu valerent,
                        nec collatas in vnum vires ad conandum haberent, cuncti per partes ad vnum
                        omnes praeeunte Poggio, clarissimi Oratoris filio, iniectis laqueis e
                        fenestris praecipites dati sunt, vsqueadeo iratis et furen tibus omnium
                        animis, vt praecisis primorum capistris ad fingulas columnellas, sectindis
                        et tertiis suspendio locus paratetur, et praecipitata cadauera plebs cruoris
                        et praedae auida despoliaret, et in frusta concideret. Iam enim populi
                        fremitus aream occupantis, vulgata Iuliani caede, ad Curiam peruenerat;
                        magnoque studio plebs Mediceis fauens, prodirores occupatoresque Curiae, ad
                        supplicium deiici deposcebat. Interim Franciscus ipse Pactius edomo Iacobi
                        patrui nudus extractus, delatusque in Curiam, quum neque hisceret, neque
                        contumaces oculos attolleret, iniecto laqueo e fenestra suspenditur. Nec
                        multo post eum Pisanus ipse Antistes, totius inauspicatae coniurationis
                        seriem praescribere iussus, in eadem lintea stola sacerdotali, ita longiore
                        capistro praeceps datur, vt Pactiano cadaueri cohaerens, papillam rabidis
                        dentibus appeteret, in eoque atroci indignantis et fugientis animae habitu,
                        rigentibus oculis, meritas concepti sceleris poenas daret. Eandem quoque
                        foedae necis sortem tulêre duo Iacobi Saluiati; quorum alter erat frater
                        germanus, alter patruelis. Iacobus vero ipse Pactius, qui armatus in equo ad
                        aream Curiae procurrerat, vt populum ad libertatemvocaret, quum ab optimis
                        ciuibus irrideretur, et e summa Curiae corona lapides in eum iacetentur,
                        incirato equo Cruciana porta sese eiecit, biduoque post a Montanis
                        agrestibus in fuga captus est: Florentiamque perductus, vbi de scripto
                        expressis coniuratorum nominibus foedissimae necis supplicium tulit,
                        vsqueadeo in eum concitata plebe, vt sepulturae honore indignus putaretur;
                        bisque tumulatus, semel in Templo, iterum in Pomerio; indeque erutus, quod
                        supremas Christianae pietatis cohortationes, sese itidem Cacodaemoni impie
                        deuouens, reiecisset; diu a pueris per vrbem raptatus, in Arnum traheretur.
                        De Renato quoque Pactio, qui ad armandos agrestes in Mugellanam villam
                        praecesserat, par supplicium est desumptum; retractusque etiam est ex suga
                        Montesiccus, qui Hieronymi Riarij familiaris, militiaeque peritus, totius
                        coniurationis erat conscius. Is ab initio interficiendi Laurentij partes
                        susceperat, sed eius postea hominis virtute, atque admirabili humanitate ex
                        multis colloquiis delinitus, eam caedem, vti in villa promisisset, in Templo
                        se patraturum pernegârat; scilicet ne homicidio detestabile sacrilegij sco
                        lus adderetur, proptereaque vnus omnium honestiore dignus supplicio, securi
                        percussus est. Laurentij quoque percussores, qui triduum in Coenobio
                        latuerant, nec a Cucullatis prodebantur, latebra extracti, detruncatis naso
                        atque auribus, eandem latronum more laquei poenam tulerunt. <pb id="s106"
                        n="106"/> Reliqui Pactianae familiae in carcerem coniecti sunt; vnusque
                        omnium Guliermus, qui Laurentij sororem in matrimonio habebat, in villam,
                        impetrante vxore, relegari meruit: et Raphael Cardinalis ab omni iniuria et
                        contumelia in honorem Pontificis seruatus est. Hanc in vindicanda
                        atrocissimi sceleris audacia, Senatus seueritatem vel ipse Barbarus, et
                        nostrae religionis hostis, Baiazetes Turcarum Imperator insigni religione
                        probitateque comprobauit, quum Bandinum ex fuga elapsum Constantinopolim,
                        deposcenti Laurentio, tanquam parricidam, et impium Templi violatorem ad
                        supplicium tradidisset. Atque ita ille cunctis damnatus gentibus, ab eadem
                        fenestra laqueo suspensus, iustum ciuibus vindicatae feritatis suae
                        spectaculum praebuit. Neque Hieronymus Riarius, coniurationis author,
                        vltores Deos diu fefellit; quum apud Foroliuium, oppidanorum conspiratione,
                        in mensa trucidatus, et per fenestram in forum praecipitatus, vel seras
                        nefariae malignitatis suae poenas expenderit.</p>
                </div2>
                <div2 id="GiEB.01.121" n="121" type="section">
                    <head>PETRI ANGELII Bargaei.</head>
                    <l>At, ô Deorum, quisquis in coelo soles</l>
                    <l>Nefanda saepe facta vindex persequi,</l>
                    <l>Nec ferre inulta, perfidi nunc Pactij</l>
                    <l>Dedêre sat superque poenarum tibi?</l>
                    <l>Cum Iulianum patriae nouum decus</l>
                    <l>Quiuêre Templo in ipso adorti occidere,</l>
                    <l>Nil suspicantem tale; cum foedissime</l>
                    <l>Turpata fuso permaderent sanguine</l>
                    <l>Sola ipsa Fani limina, atque altaria.</l>
                    <l>Namque haud furentis hercle saeuos impetus</l>
                    <l>Fugere Plebis, haud latebris abditi</l>
                    <l>Cauêre dexteras piorum vindices.</l>
                    <l>Non et paratam Thracij Regis fidem</l>
                    <l>Sensêre, nam cûm Barbarus tantam luem</l>
                    <l>Perhorruisset, execratus patriae</l>
                    <l>Remisit vsque ab vltima Propontide.</l>
                    <l>Inserta quare plurimis cadauera</l>
                    <l>Collum capistris ciuitas laetissima</l>
                    <l>Spectauit; illa nec miserta sontium.</l>
                    <l>Quin insepult us horridus, nudus, lacer,</l>
                    <l>Canesque, auesque pauit, et pisces, datus</l>
                    <l>Praeceps in ammem manibus Iuli tuis,</l>
                    <l>Bandinus ille, perditus sicarius,</l>
                    <l>Bandinus ille, Thracius, quem Bosphorus</l>
                    <l>Vti piaculum, et scelus teterrimum,</l>
                    <l>Existimauit impium et nefarium,</l>
                    <l>Suisque longe deferendum a fluctibus.</l>
                    <l>Sic, ô rubentis Iuppiter vindex, tua</l>
                    <l>Vt iura discant colere, discant legibus</l>
                    <l>Parere certis, temnere et quid sit Deos,</l>
                    <l>Puni cruenta perfidos vi dexterae.</l>
                </div2>
                <div2 id="GiEB.01.122" n="122" type="section">
                    <head>BENEDICTI. VARCHII.</head>
                    <l>Nam quis te liuor? quae te tam dira furentem</l>
                    <l>Patrandi sceleris rabies, regniue parandi</l>
                    <l>Ambitio, patrios tecum euersura penates,</l>
                    <l>Impulit effera gens furijs vltricibus olim?</l>
                    <l>Vt iuuenem florentem opibus, virtute decorum,</l>
                    <l>Conspicuum forma, dulci grauitate verendum,</l>
                    <l>Praestanti insignem eloquio, nil tale merentem</l>
                    <l>Incautum, ante aras, et Dijs spectantibus ipsis,</l>
                    <l>Aggressa (infandum) media testudine Templi</l>
                    <l>Allectum blande, praetentatumque dolose</l>
                    <l>Conficeres, ferro toties per pectus adacto?</l>
                    <l>Et clarum obscuro foedares sanguine fratrem,</l>
                    <l>Totius Italiae simul absumptura salutem?</l>
                    <l>Heu facinus nullo delendum tempore nulli</l>
                    <l>Aequandum, non vlla vnquam sat caede piandum.</l>
                    <l>Impia corda, immani secla, immitia fata,</l>
                    <l>Fata malis hominum gaudentia, quid mage saeum,</l>
                    <l>Damnosumue magis vidit Sol? Castore laeso</l>
                    <l>Occidit Ausoniae Pollux, columenque, decusque:</l>
                    <l>Et si non aliud, Medicae spes altera gentis,</l>
                    <l>Clementisque pater, totus cui paruit orbis.</l>
                </div2>
                <div2 id="GiEB.01.123" n="123" type="section">
                    <head>Mahometes II. Turcarum Imperator.</head>
                    <p>HOC atroci vereque Tartarico recedentium oculorum obtutu, malignoque pallore
                        buxei vultus, et enormi contegentium labra narium curuitate Mahometes fuit,
                        quem Turcae non modo caeteris Othomannis superiorem, sed exaequatis vitiis,
                        atque virtutibus, Alexandro Magno parem volunt. Nam rerum gestarum gloria,
                        et magnitudine animi cum progenitores, tum cunctos qui eo seculo maxime
                        florerent, cogniti orbis Reges, vel qui postea his sexagin ta annis
                        regnârunt, proculdubio superauit. Natus erat ex Despoti Seruiae filia, quae
                        puerum Christianis praeceptis et moribus imbuerat: quorum mox oblitus,
                        adolescendo ita ad Mahometis sacra se contulit, vt neque hos, neque illos
                        ritus teneret, et in arcano prorsus Atheos haberetur: vtpote qui vnum tantum
                        bonae Fortunae nume~ coleret, quod praeclare conciliari viuida efficacique
                        animi virtute praedicabat. Itaque nulli addictus religioni, cunctorum
                        hominum accuratas</p>
                    <pb id="s107" n="107"/>
                    <gap desc="illustration" resp="sampling"/>
                    <p>de Diis, tanquam humana nihil curantibus, cogitationes irridebat; eo animi
                        decreto, vt nullum vnquam ius amicitiae, aut foederis, nisi ex commodo,
                        exceptaque ad proferendum imperium occasiono, colendum atque seruandum
                        arbitraretur; et rem bellicam vsqueadeo enixe et liberaliter curaret, vt
                        cuncta munia, vetere Graecorum lege ad poenam et praemium reuocaret.
                        Praecepta autem maiorum ex disciplina militiae constituta, quibus illi
                        tantum imperium peperissent, pleraque emendando, augendoque vti opus foret,
                        nouis artificiis, ac ampliore omnis generis armorum apparatu exaggerabat.
                        Primus Othomannorum naualia instituit, quod maximum apud antiquos in classe
                        ad omnes res gerendas momentum, positum, esse intelligebat. Quae vna re
                        Venetorum vim mari, ab antiqua laude insuperabilem, postea contempsit. Sed
                        primum eius et nobilissimum bellicorum operum fuit, Constantinopolis terra
                        marique forriter expugnata, caesoque Constantino supremo Graecorum
                        Imperatore, antiquissimum Graeciae imperium funditus euersum. Exinde
                        Peloponnesum ingressus, Graecorum et Venetorum copias secundis praeliis
                        deleuit, Hexamylique murum a Venetis in Isthmo magno sumptu et longo labore
                        restitutum ex vsu victoriae totum diruit. Nec multo post Euboeam insulam,
                        expugnata Chalcide Venetis ademit, atque item Lesbum, deleta prope Mytilene
                        vrbe. Tanto vero apparatu Illyricum adortus est vt Ste phanum Bosnae Regem,
                        Iaiza vrbe, totoque Regno expelleret, et occideret. Eodem quoque rerrifico
                        impetu in Epirum descendens, Croiam vrbem, quam pater Amurathes frustra
                        oppugnârat, atque item Scodram expugnauit; Homaremque et Malcoccium Duces
                        per Dalmatiam ad Euganeos vsque penetrare iussit. Quibus irruptionibus graue
                        vulnus Venetis est inflictum, caeso a Barbaris ad Soncium amnem Nouello
                        eorum imperatore. Easdem quoque immanium caedium et incendiorum clades
                        Stiriae et Carinthiae gentes, ad quas Barbari deflexerant, senserunt.
                        Pannoniis quoque arma in ferre ausus, Belgradum improspere tentauit, Mox ad
                        Septentrionem conuersus, in ipsa <pb id="s108" n="108"/> Taurica Chersoneso,
                        Theodosiam, quae Capha dicitur, Bosphorani regni caput, Genuensium coloniam
                        occupauit, et Trapezuntium imperium ad Euxinum euertit; Caloianne et Dauide
                        fratribus e regio sanguine captis et interfectis. Exinde tot partis
                        victoriis, ad Orientem est conuersus. Pyrametoque Ciliciae rege debellato,
                        et regno eius in prouinciam redacto, aduersus Persas, offensus Vssumcassanis
                        noui regis felicitate et gloria, ad Euphratem Othoma~nica signa promouit: eo
                        belli euentu, vt ipsum Vssumcassanem, multis inclytum victoriis, vno
                        praesertim tormentorum apparatu ad Arsengam superârit. Erant vtique ea quae
                        gesserat perampla timendaque finitimis, quum insatiabili gloriae cupiditate
                        concitatus Rhodum inuadere, ac simul Italiam rerum quondam dominam adoriri:
                        atque item coacto ingenti terrio exercitu, in vlteriores Persas penetrare
                        constituit. Itaque missus est ad oppugnandum Rhodum cum valida classe
                        Mesithes purpuratus, e gente Paleologa: in Italiam autem Acomathes, cui ab
                        exciso anteriore dente Gendico cognomen fuit. Hic ab Aulone in Salentinos
                        traijciens, Hydruntem expugnauit, summumque inde terrorem toti Italiae
                        intulit: sed dispari euentu Mesithes Christianae militiae vim, cum Rhodi
                        moenia tentasset, infeliciter expertus est: quum interim Mahometes aduersus
                        Persas ire pergens, apud Nicomediae lacum repentino intestini dolore
                        correptus, extremum vitae suae diem, tridui cruciatu festinata morte
                        absoluit, anno aetatis quinquagesimo tertio, imperij autem trigesimo
                        secundo, magno quidem Christianorum commodo. Nam Acomathes, qui amplius
                        sesquiannum circumfusa Christiana arma contempserat, cognita Imperatoris
                        morte, cum supplementa nouarum copiarum praesidio in Italia expectaret,
                        interrupta spe ingentis victoriae, moerens et gemens excessit. Caeterum
                        Mahometes, qui inpietatis apud suos, apud nostros vero perfidiae et
                        inhumanae crudelitatis notam subiit; hanc saltem confessione omnium certam
                        laudem a Barbaris repudiatam, non insulse tulisse existimatur, quod ei
                        literarum et praecellentium artium decus cordi fuerit: quando cunctas
                        clarissimarum gentium historias sibi verti in Turcicam linguam iuberet: vt
                        inde haustis militiae praeceptis, actionum suarum disciplinam, exemplorum
                        varietate confirmaret, et praeclaros artifices pictoresque praesertim
                        insigni liberalitate complecteretur. Nam et commentaria rerum ab ipso
                        gestarum, a Liberto eius Vicentino conscripta, legimus, veraque eius imagine
                        sumus potiti, quam Gentilis Bellinus e Venetiis Byzantium euocatus pinxerat,
                        quum ibi regiam multis tabulis rerum nouarum ad oblectationem iocundissimam
                        refersisset.</p>
                </div2>
                <div2 id="GiEB.01.124" n="124" type="section">
                    <head>LEO NARDI GRIFFII (vt fertur.)</head>
                    <l>Qui vici innumeros populos, tot regna, tot vrbes</l>
                    <l>Solus et immensi qui timor orbis eram:</l>
                    <l>Me rapuit quaecunque rapit mors improba: sed sum</l>
                    <l>Virtute excelsa ductus ad astra tamen.</l>
                    <l>Maior Alexander non me fuit, Annibal et non,</l>
                    <l>Fuderit Ausonios tot licet ille duces.</l>
                    <l>Vici victores Danaos, domuique feroces</l>
                    <l>Caoniae populos, Sauromatasque truces.</l>
                    <l>Pannonius sensit quantum surgebat in armis</l>
                    <l>Vis mea, quae Latio cognita nuper erat.</l>
                    <l>Arsacidae sensere manus has sensit Arabsque,</l>
                    <l>Et mea sunt Persae cognita tela duci.</l>
                    <l>Mens fuerat bellare Rhodum, superare superbam</l>
                    <l>Italtam: sed non fata dedêre modum.</l>
                    <l>Hei mihi, nam rapuit mors aspera quaque sub alto</l>
                    <l>Pectore condideram, vertit et hora breuis.</l>
                    <l>Sic hominum fastus pereunt, sic stemmata, sicque</l>
                    <l>Imperium, atque aurum, quicquid et Orbis habet,</l>
                </div2>
                <div2 id="GiEB.01.125" n="125" type="section">
                    <head>Federicus Feltrius dux Vrbini.</head>
                    <p>HIC est ille FEDERICVS Feltrius Vrbinatium princeps, qui in spectaculis
                        equestribus ab ictu lanceae dextro orbatus oculo, iniquam honestissimo ore
                        deformitatem praefert. Is ab adolescentia datus in contubernium Francisco
                        Sfortiae, totam Sfortianae militiae disciplinam ita hausit, vt quum in eo
                        certissima magni futuri Ducis indoles excelleret, ab inuicto Imperatore ex
                        fratris filia gener asciscererur. Hunc militari et demum Imperatoria
                        florentem laude, vsque adeo patrum nostrorum aetas admirata est, vt eum
                        priscis illis Ducibus, qui ab eodem orbitatis incommodo summae virtutis
                        opinionem et famam sunt consecuti, non temere compararet, quod singulorum
                        peculiares quasdam virtutes aemulari, argutissimoque ingenio decerpere
                        videretur. Nam quae propria Philippi Macedonis laus fuit, multo consilio
                        bella suscipere, multoque maxima celeritatis vehementia conficere;
                        oborientes rerum casus ad rationem flectere: nouas semper occasiones ad
                        alendum bellum aperire; frustrari longa mora hostes, eorumque praefectos
                        pecunia saepe tentare, et commentitiis literis suspectos et inutiles
                        reddere, probe didicerat. Astutiis porro planeque Punicis artibus Annibalem
                        aequabat, quo nemo vnquam callidius insidias tetendisse; nemo peritius
                        instruxisse aciem; nemo arma promptius atque ferocius expedisse traditur;
                        quando etiam in toto rei bellicae negotio subitae inexpectataeque prudentiae
                        mira</p>
                    <pb id="s109" n="109"/>
                    <gap desc="illustration" resp="sampling"/>
                    <p>laus effulgeret:; ei profecto persimilis, quae in Romano Sertorio viguisset.
                        Nam praeoccupare imminentium hostium consilia; munitiora loca castris
                        antecapere; hostes imagine committendae pugnae distinere, diuque ludificari,
                        ac fatigatos demum longi laboris atque vigiliae mora, ideoque vinci paratos,
                        peracri repentinoque imperu inuadere consueuerat, sic vt non omnino sit
                        mirum, si qui octies collatis signis conflixilsse traditur, bis tantum aequo
                        Marte pugnauerit, quum sexies victor profligato atque exuto castris hoste
                        triumphalem lauream retulerit. Caeterum bello et pace enitebat in eo
                        ingenium graue admodum. sed sine vlla seueritate, quando in omnes lene
                        miteque esset, sine mollicie, et nusquam ad contumeliam iracundum. Facundia
                        valuit efficaci, atque apprime temperata, qua neminem offendens cunctos
                        modestiae et probitatis admonebat, potius quam acerba increpatione
                        castigabat; vtpote qui milites, ingenuosque praesertim, pudore, certius quam
                        poenae metu in officio contineri praedicaret. Eum porro militiae morem
                        tenebat, vt Tyrones equites, quos ex nobilissima iuuentute instituebat, ad
                        parandum decus semper accenderet. Ab his autem quos alacres et gloriae
                        auidos fore prouidebat, hoc sibi vnum praestari postulare erat solitus, vt
                        quum in conspectum hostium deuenirent, non prius eorum aciem reformidarent,
                        quam in eam audacter et fortiter primas hastas confringerent; quo impigre
                        facto, si ita videretur, vt secunda pericula vitarent, tum demum equos
                        reflecterent. Nihil enim ipsos exeo receptu vel pudoris, vel ignominiae
                        subituros. Dux namque praeliorum et eius saeculi morum eximie peritus,
                        existimabat ad primos impetus plerumque parari victoriam, qui longe
                        vehementissimi ab effreni, et aetatis vigore concitato milite, quum a
                        veterano decurione inducitur, prouenire consuessent. Multis siquidem
                        militiae exemplis compertum habebat, Tyrones, vti nondum duri Martis
                        pericula expertos, ab inconsulta ineundi praelij cupiditate, quod hostem
                        elatis animis facile contemnunt, vehementem et plerunque insuperabilem vim
                        afferre; sic vt eam <pb id="s110" n="110"/> perturbata primo impetu
                        aduersariorum acie, quae non facile reparari atque restitui queat, coeptae
                        semel victoriae secundissimus euentus continuo subsequatur. Hanc in eo
                        perpetuam bellicae laudis existimationem splendidissime cumulabant literarum
                        honos, et magnificentiae studium. Nam qui Praetorium laxitate et structurae
                        elegantia Vrbini aedificârat, in eo etiam Bibliothecam condidit, codicibus
                        disciplinarum omnium refertissimam; existimabatque nihil esse alienius et
                        turpius in bono principe, quam nescire literas; cuius incommodi socerum,
                        eundem atque nutricium maxime poenitere memoria teneret. Raptus est fato
                        suo, quum Herculem Atestinum aduersus Venetos formidolosa Ferrariensibus
                        arma inferentes, oppositis ad Stellatam oppidum copiis tueretur. Ex his enim
                        locis a Padana aura insalubribus, et palustri solo damnatis, lethalem
                        concepit morbum, quem iam plane senex diu ferre non potuit: eo forte die
                        moriens, quo Robertus Malatesta post relatam ad Xystum pontificem de Altonso
                        Aragonio ad Velitras profligato triumphi lauream in Vrbe vita excessit.</p>
                </div2>
                <div2 id="GiEB.01.126" n="126" type="section">
                    <head>PETRI ANGELII Bargaei.</head>
                    <l>Artes si docuit Punica gens suas,</l>
                    <l>Captantem insidijs Annibalem duces;</l>
                    <l>Sipraestante Philippus</l>
                    <l>Fudit consilio hostium</l>
                    <l>Inuictas acies: si sapientia</l>
                    <l>Sertori potuit bellica caedibus</l>
                    <l>Non vnis legiones</l>
                    <l>Affecisse Quiritium:</l>
                    <l>Ingenti quoque te Sfortiaegens suo</l>
                    <l>Astu, consilioque et sapientiae</l>
                    <l>Instructum bone Feltri</l>
                    <l>Bellis prarficetr horridis</l>
                    <l>Quiuit. sic similes quos Dea praepotens</l>
                    <l>Orbatos oculo fecer at aliero,</l>
                    <l>Virtus ipsa coegit</l>
                    <l>Inuitos tibi cedere.</l>
                    <l>Cui praeter decora haec maxima, maximas</l>
                    <l>Reddunt Aomdum numina gratias,</l>
                    <l>Culti et ripa Metauri</l>
                    <l>Et fluxu Tiberis rapax.</l>
                    <l>Dum terga igitiur conteget vndique</l>
                    <l>Coelum, cum Latio Graecia nobili,</l>
                    <l>Quod viuit tibi semper</l>
                    <l>Sed debere fatebitur.</l>
                </div2>
                <div2 id="GiEB.01.127" n="127" type="section">
                    <head>Magnus Caythbeius Memphiticus Sulthanus.</head>
                    <p>HAC peracri atque retorrida fronte magnus Caythbeius apud Memphim pictus
                        visebatur, quum Selymus gemina potirus victoria, Mamalucchorum regnum
                        interfectis duobus supremis regibus euerteret, opulentissimaeque regiaae
                        ornamenta reuelleret, vt se nequicquam praepedientibus arenis, inuicta arma
                        Memphim vsque protulisse discessisseque inde victorem testaretur. Fuit
                        Caythbeius natione Circassius, conditione seruus; verum ab admirabili
                        virtute, atque fortuna dignus eo imperio, quod per duos et viginti annos
                        singulari cum gloria rexit et auxit. Nam more gentis ex venalirio seruorum
                        ordine, Mahometanae legis beneficio liberfactus sed perpetuus manceps Regis,
                        vt primum e literario, militarique ludo adolescens prodiit, incredibili
                        prosperoque semper cursu, singulorum ordinum honores percurrit atque
                        promeruit; creatusque demum Diadarius, qui est summae praefecturae honos,
                        cum multis fortibus factis, tum variis in aulae primates obsequiis, late
                        gratiam eo euentu adeptus est, vt in comitiis inter multos vel egregie
                        fortes et gratiosos frustra ambientes, suffragiis victor, et Rex, et
                        Sulthanus acclamaretur; neque de se recte conceptam efficacissimae virturis
                        opinionem vsque fefellit: in hoc vnum semper intentus, vt instauratâ
                        militiâ, quae longo aeuo emarcuisse videbatur, veteres equitum alas
                        lectissimis supplementis corroboraret, et in expeditionem educeret.
                        Legebantur autem ex ipso praecipue Circassiorum genere, iuuenes acerrimi et
                        robustissimi. Eius enim gentis homines toto habitu maxime lacertosi, validos
                        artus, imperterritas mentes, et tolerantia omnis laboris corpora ad militiam
                        afferebant. Circassij namque squalida in regione, rerum prope omnium inopes,
                        luxuriaeque propterea prorsus ignari, et Aquilonis flatibus obiecti,
                        perpetuoque rigentes gelu, ita praedatoribus Scythis expositi sunt, vt
                        mortalium miserrimi existimentur et captiuitatis in uriam non magnopere
                        doleant, nec parentes perpetua damnati inopia, interceptos liberos
                        diulugeant, quando etiam filios et propinquos ab ipsa statim infantia paruo
                        pretio mercatoribus diuendant; a quibus pueros ideo expeti persuasum habent,
                        vt honestos milires, praeclaros Duces, et si ita fati sors vehat, maximos
                        Reges efficiant. Circassij populi eum Euxini maris tractum incolunt, qui a
                        Colchis atque Mengrellis ad Bosphorum contra Tauricam Chersonesum
                        extenditur: eaporro lege atque his cerimoniis Christum Deum adorant, quibus
                        Moschi</p>
                    <pb id="s111" n="111"/>
                    <gap desc="illustration" resp="sampling"/>
                    <p>et Roxolani Graecorum ritus sequentes, vti solent. Caeterum Caythbeius e
                        sordidissimo loco a prima pueritia Memphim perductus, atque institutus his
                        moribus atque artibus, quibus Mamaluchi equites certatim incumbunt ad summum
                        rerum fastigium peruenit. Vbi vero primis comitiis sinevlla repulsae
                        suspicione Rex extitit, et per Caliphum sacrorum principem, desumpro
                        Sulthani titulo, more gentis consecratus est, nihil omnino antiquius habuit
                        quam proferre fines, imperij limites armis tueri; Arabumque praesertim
                        infestas manus repellere, debellare contumaces, et neminem aduersum se
                        insolesecre pati. Magnanimo namque et potentissimo finitimorum Arabum
                        impudentis audaciae latrocinia validis armis vindicanda videbantur, et
                        Persae qui saepe repentinas in Comagenem et Syriam irruptiones fecerant,
                        Euphratis transitu deterrendi; reprimen daque item Othomannorum arma, quae
                        formidolosa erant Syris ad Isicum sinum finitimis, quod Turcae praesides
                        Ciliciae, nuper sublato Rege Pirameto in Prouinciam redactae, veteres fines
                        transire, alienaque inuadere arroganter auderent. Itaque tribus bellis
                        ingenti animo susceptis, parique fortuna confectis, Arabes nequicquam se
                        longa fuga eripientes, iustis affecit cladibus, antiquisque eorum domiciliis
                        et sedibus late expulit; eo rerum euentu, vt ad vnum omnes reguli Arabes,
                        atque his permixti Mauri et AEgyptij, qui regiones inter Nilum, dextrum
                        Rubri maris littus incolunt, sese conferre adauthoritatem Memphitici Regis,
                        et tributa v pendere cogerentur. Persae quoque duobus tumultuariis praeliis
                        fusi, vltra Euphratem in Mesopotamiam pellerentur, et in Cilicia Mamaluchi
                        ad Tarsum castrametantes, Turcas adorti, capto Cherseogle purpurato, qui
                        Baiazetis erat gener, clarissimam de inuicta gente victoriam retulerint. His
                        secundis successibus, quum Memphitici imperij fines ad occasum per Africam
                        vsque ad Cyrenem extendisset, in repentinum atque inexpectatum, ideoque
                        grauissimum bellum incidit, conspirantibus scilicet subseruis AEthiopibus in
                        Mamaluchorum caedem, planeque rebellantibus: <pb id="s112" n="112"/> quibus
                        magna multitudo Arabum et AEgyptiorum, taedio praedurae seruitutis se
                        coniunxerat. Sed Caytbeius expedito equitatu turbam nequaquam militaribus
                        armis, sed oblatis tantum casu atque his inualidis armatam telis (quanquam
                        contumaci spiritu sese in libertatem vendicantem) per partes aggressus multo
                        labore disiecit, atque perdomuit. Ab eo diuersorum praeliorum cruento exitu,
                        magnus Aethiopum numerus, communicatae perfidiae poenas dedit. Pars vero
                        eorum ferme tertia compedibus est reuincta, vt qui nusquam ipsum vere
                        libertatis bonum experti, emptique pretio, fortibus dominis seruire
                        condiscerent. His rebus gestis Caytbeius plenus gloria, et apud nostras
                        gentes pari virtutis atque fortunae illustri fama, Sulthanorum ciarissimus
                        euasit. Nam is est, qui externae amicitiae appetens ad proferendum nomen
                        Laurentio Medici Camelopardalim dono misit. Id animal praealtis anterioribus
                        cruribus, cum humiliora terga, breuesque suffragines haberet, ceruinumque
                        caput ab erecta rigidaque ceruice, duobus insigne corniculis dorsum eius
                        candidis in orbem maculis in rufo colore dispersis, mire variegatum
                        spectaretur, vti prorsus innoxium, non Etruriae modo, sed toti Italiae diu
                        mirabili spectaculo fuit, vtpote quod ab ipsis vsque Romanis temporibus
                        Italia non viderat, quum in extremis Aethiopiae regionibus ad Nili fontes
                        difficilime capiatur. Simili quoque munificentiae studio paulo ante ad
                        Galeacium Sfortiam Elephantem perdomitum, et Tigridem oblongis atris
                        virgulis maculosam, ab insita feritate terribilem dono miserat: quas belluas
                        pictura eleganter expressas in arce Mediolani hodie etiam spectamus.
                        Caeterum senescentem Caytbeium, Dultibes vxor Arabici generis, ideoque
                        ambitrosi spiritus mulier, petuis adhortationibus perpulit, vt Mahometem
                        filium Imperij haeredem relinqueret, antiquata scilicet ea lege, qua filius
                        patri successor esse vetabatur, quum AEgyptios Reges vetere maiorum
                        instituto nequaquam obseruata successione liberorum, sed communibus equitum
                        suffragiis creari mos sit; eadem pene iuris formula, qua Romae summos
                        Pontifices a Senatoribus in Comitio creari constat. Nec defuêre Proceres,
                        qui ab impudenti adulatione Reginae consiliis assentirent, multa vtique
                        corrupti largitione, quum essent ex eo numero, qui nullam gratiae spem pro
                        se in comitiis habituri viderentur, extraque sortem petitionis positi,
                        melioribus (vt saepe fit) tanti principatus fortunam inuideret. Iraque
                        primarum classium Principes abrogata comitiali lege, nouum decretum
                        intulerunt, ad nutum imperiosae et satagentis Reginae promulgatum, quod non
                        inepta aequitatis et exempli ratione, cunctis fere probaretur. Id non erat
                        omnino absurdum, quoniam fortissimo Principi, atque optime de Republica
                        merito, et aegre conceptum ex senectae vitiis morbum sustinenti, adiutorem
                        dandum censebant, qui ingentia curarum pondera in patre, recentibus viribus
                        subleuaret; sicuti antea maiores suos Saladino Sulthanici Imperij conditori
                        ad honestissimum posteritatis exemplum tribuisse meminerant. Nec multo post
                        Mahometem viginti quatuor annos natum ab eximia pietate, patris adiutorem,
                        et consortem Imperij nouis appellationibus salurârunt. Sed ab excessu demum
                        Caythbei, qui damnatae quorundam Procerum rumoribus adoptioni, non diu
                        superfuit Mahometes non multum ea inauspicata haereditate laetatus est. Nam
                        Mamalucchos dolore ereprae suae sortis, interruptaeque praerogatiuae iniuria
                        perculsos, dira intestini belli rabies ita inuasit, vt Mahomete interfecto,
                        quatuor secundum eum Principes creati, paucorum mensium spario
                        turbulentissimis comitiis trucidarentur: eo anno, qui fuit a partu Virginis
                        supra millesimum et quadringentesimum, nonagesimus sextus.</p>
                </div2>
                <div2 id="GiEB.01.128" n="128" type="section">
                    <head>PAVLI IOVII Iunioris.</head>
                    <l>Si quondam Hesperio quos misit Boetis ab orbe</l>
                    <l>Dalmataue, aut Lybies Mauris cir cumsona tellus</l>
                    <l>Aeneadum fasces, Capitoliaque alta tenentes</l>
                    <l>Obstupuit populus Latialis, et inclyta Roma</l>
                    <l>(Externos quamuis dominos) aequauit olympo,</l>
                    <l>Insueta admirans altenae nomina terrae;</l>
                    <l>Nonne erit hic etiam toto admir abilis orbe?</l>
                    <l>Qui genere ex humili Riphaeis natus in oris,</l>
                    <l>Aduersi fines mundi, rigidamque relinquens</l>
                    <l>Arcton, Cimerias, vbi Bosphorus asperat vndas,</l>
                    <l>Venerit ad magni septenflua flumina Nili?</l>
                    <l>Atque ibi seruiles habitus exutus, et ora,</l>
                    <l>Consensuque Ducum magno praelatus honore,</l>
                    <l>Tum demum Aegyptum et Pharias compescat habenas?</l>
                    <l>Et Syriam quacunque rapax procurrit Orontes,</l>
                    <l>Sceptra tenens late magna ditione gubernet?</l>
                    <l>Scilicet haec tantae virtuti, ingenuoque labori</l>
                    <l>Conueniunt; namque ille diu in sua damna ruentes</l>
                    <l>Victor Erythraei depellit littore Ponti</l>
                    <l>Praedones Arabum, simul et felicibus ausis</l>
                    <l>Trans fluuium Euphratem, trans pictae Persidis aruae</l>
                    <l>Cogit Ithyraeo gaudentes vulnere Parthos.</l>
                    <l>An memorem, quod Coryciae prope moenia Tarsi</l>
                    <l>Rettulit infesto ex Turca sublime trophaeum,</l>
                    <l>An subito oppressa Aethiopum seruilia bella?</l>
                    <l>Sed nec adhuc tanto famae contentus honore,</l>
                    <l>Muneribus placet Italiam penetrare, suaque</l>
                    <l>Laude ffui; magno sic vesta per aequora sumptu</l>
                    <l>Bellua, quam prisci coniuncta voce Camelo.</l>
                    <l>Pardalim appellant, geminum cum vertice cornu</l>
                    <l>Fulget, et insigni distinctum tegmine corpus;</l>
                    <l>Felix ille quidem cunctis qui cognistus oris</l>
                    <l>Non vitam ferro amisit, sedmorte quieta,</l>
                    <l>Et natus lacrymans posuit sua membra sepulero.</l>
                </div2>
                <pb id="s113" n="113"/>
                <div2 id="GiEB.01.129" n="129" type="section">
                    <head>Matthias Coruinus Rex Pannoniae.</head>
                    <gap desc="illustration" resp="sampling"/>
                    <p>NON inuictis modo armis, sed magnitudine animi, admirabilique virtutum omnium
                        concursu Matthias Coruinus Pannoniae Rex, eunctorum sua eaetatis Regum decus
                        superauit. Patrem habuit Ioannem Hunniadem, secundis pariter ac aduersis,
                        Ducem, omnium qui cum Turcis arma contulerint, Ionge clarissimum; vtpote qui
                        Turcarum fulmineus terror appellaretur, quorum ma gnam multitudinem in
                        Belgradi fossis prostrauisser. Is narione Semidachus et Valachus, duos
                        habuit silios, Ladislaum et Matthiam. Ladislaus, quod Vldericum Ciliae
                        Comitem Regis propinquum, qui capitales inimicitias cum Hunniade patre
                        semper exercuerat, apud Albam confodisset, a Ladislao Rege securi percussus
                        est, Matthia custodiae tradito, ab ductoque in Bohemiam, vt ibi de
                        nobilissimi adolescentis supplicio, extra Hungarorum oculos consideratius
                        atque liberius decerneret. Nam tametsi Matthias eius caedis conscius fuisse
                        putabatur, quod tamen interfecti Ciliensis cruore manus minime polluisset,
                        nec duodeuigesimum attigisset annum, plerosque Procerum ad misericordiam
                        commouebat, quum vnica proles Hunniadis interitura crederetur. Quid enim
                        eius viri memoriae ab Hungarica gente vel gratius, vel honestius persolui
                        posset, quam si eius sobolem a teterrima nece seruarent; quum ab Hunniade se
                        toties seruatos, Turcicisque trophaeis nobilitatos esse faterentur? Eo modo
                        fluctuante Rege, fata viam aperuerunt, qua captiuo et saeuam securem
                        expectanti, non salus modo, verum et Pannonici Regni corona pararetur;
                        Ladislaus enim Rex, dum Pragae nuptiis vacaret, veneno intra paucas horas
                        sublatus est, Bohemiaeque Regnum arripuit Georgius Pogibraccius, <pb
                        id="s114" n="114"/> qui vigore animi, clientelis atque opibus, Procerum erat
                        potentissimus. Caeterum morte Regis audita, Michael Zilagus Matthias
                        auunculus, apud quem erant veteranae copiae, quae sub Hunniade stipendia
                        meruissent, cum matre Matthiae Budam contendit. Quorum aduentu Hungari
                        Proceres permoti, matris lachrymis, praesentisque exercitus studio et
                        viribus adducti, commendate Hunniadis sobolem Michaele, extemplo vel vinctum
                        adhuc catenis apud Pragam Matthiam Regem declarârunt; missisque Legatis a
                        Pogibraccio postulârunt, vt sibi Matthiam redderet, quem publico consensu
                        Pannoniae Regem salutassent. Nec mora Pogibraccius consilium expedit,
                        obtemperandumque Hungaris censet, quod putabat confirmando nouo regno nihil
                        sibi fore opportunius, quam si Hungaros eo beneficio obstringeret, et
                        Bohemis consociaret. Itaque non catenas modo detrahit Matthiae, sed ei ad
                        certissimum amicitiae pignus filiam despondet, et tradit; ornatumque Regij
                        cultus muneribus Budae regnaturum dimittit. Fuêre qui existimarent a
                        Pogibraccio regnum affectanti, venenum Ladislao praebitum fuisse, cuius
                        vxor, quae Caroli quarti Caesaris, Bohemiaeque Regis neptis erat, vterum
                        gestaret. Ea partus expectatio ciuile bellum in Hungaria excitauit, graueque
                        negotium attulit Matthiae, quum de regni possessione cum Regina armis
                        contendere cogeretur. Sed post editum infelicem partum, Regina contentioni
                        finem fecit honestis conditionibus, legitimeque demum antiquo Regum
                        diademate apud Albam coronatus est; sic vt regnârit supra annos triginta
                        sex, occupatus semper nouo bello, quum perpetuis et inuictis armis vndique
                        sibi amplissimam laudem et gloriam parandam existimaret. Non sustinuêre
                        ardentis Ducis vim Poloni, qui arma Hungaris inferre ausi fuerant. Haec
                        eadem Germanorum robora perfregit, quum Austriae Viennam Federico Caesari
                        adimeret. Valachorum exercitum ancipiti praelio profligauit, quo ipse
                        sagitta vulneratus, sed plane victor discessit. Binis quoque praeliis
                        Turcarum, ab illyrici limite irrumpentium, audaciam ira contudit, atque
                        repressit, vt Mahometes eorum Imperator, omnium prope gentium victor,
                        successorque eius filius Baiazetes, aequissimis legibus pacem petierint,
                        Gessit aduersus Slesitas ad Vratislauiam vrbem acre bellum, tanta vtique
                        felicitate, vt in toto Hungarici regni limite deuictarum ab se gentium
                        summae gloriae trophaea spectarentur. Verum ob id maiore praeconio dignus
                        videtur, quod transmissis axiliis Italiam Turcarum metu, qui Hidruntem in
                        Salentinis occupâtant, liberasse existimari possit, postquam inuicti ante,
                        pertinacissimeque resistentes. Turcae, vnum Blasium Magarem, e Matthiae
                        Praefectis pugnacissimum timendum esse, ipsa demum deditione post egregios
                        multarum eruptionum conatus osten derint. Eminebat in Matthia eruditum et
                        graue perspicacis ingenij iudicium, quum rerum bellicarum omnis generis, et
                        literarum intelligentia polleret. Neque enim Regem aut Ducem absolutae
                        virtutis et gloriae famam adipisci posse praedicabat, nisi literarum
                        praesidio munitus, omnis aetatis instituta militiae, ipsaque antiquorum
                        stratagemata ex historiis percalleret; quando ea documenta, quae magno vsui
                        militiae forent, ab ignaris literarum, nisi longissimo tempore experiundo
                        percipi non possent, quae alij ex veterum exemplis legendo facile
                        consequerentur. Propterea peculiari prope studio in Regiam sibi viros
                        asciuerat, non optimorum modo studiorum, sed nobiliorum etiam artium laude
                        insignes, quorum consuerudine legendo et disputando, mirum in modum
                        oblectabatur. Quicquid enim otije grauissimis occupationibus sussurari
                        poterat, id totum euoluendis annalibus impendebat; multusque visebatur in ea
                        Bibliotheca, quam exquisitis libris nullo deterrente sumptu refertissimam
                        esse curauerat. Forum vero Budae praecellentium artificum tabernis
                        exornârat, qui ex Italia praesertim certis inuitati praemiis, Budam
                        confluebant. Regia enim Budae verae virtutis domicilium, perpetuique
                        splendoris hospitale diuersorium cunctis gentibus patebat. Quando quidem
                        vincere hostes, et scribenda facere, et virtutem liberaliter exornare,
                        Regiae fortunae proprium munus esse duceret. Inuexerat toti prouinciae
                        Italicas artes, cultum domesticum, Hunnicae gentis mores, ad arma et
                        latrocinia natae, ita molliuerat, vt Regnum ex plumbeo aureum, detersaque
                        rubigine splendidum reddidisse Pannonij faterentur. Hacillustri fama
                        Christianorum Regum florentissimus, quum vigeret, agitaretque animo ingens
                        bellum aduersus Turcas, et laetissime pransus esset, Bolanumque Venetum
                        Legatum honoris causâ equestri dignitate inter sacra solennia perornasset,
                        repente apoplexia correptus expirauit, anno aetatis quinquagesimo sexto, a
                        partu autem Virginis nonagesimo supra quadringentesimum atque millesimum, eo
                        festo die, qui Palmarum celebritati dicatus est. Effigies eius armata
                        equestris, luculentissime depicta Romae in campo Florae, contra Podium
                        cubiculi mei in angulo Laurentianae domus spectatur, ad quam arridet altera
                        persimilis Andreae Mantiniae manu picta, quae in Musaeo nostro
                        conspicitur.</p>
                </div2>
                <div2 id="GiEB.01.130" n="130" type="section">
                    <head>ANTONII THEBALDEI.</head>
                    <l>Coruini breuis haec vrna est, quem magna fatentur</l>
                    <l>Facta fuisse Deum; fata fuisse hominem.</l>
                </div2>
                <div2 id="GiEB.01.131" n="131" type="section">
                    <head>PAVLI IOVII Iunioris.</head>
                    <l>Vos, ô qui celeri gradu</l>
                    <l>Lucum Castaliae rupis, et ardua</l>
                    <l>Parnassi iuga scandere</l>
                    <l>Certatis viridem per nemorum comam,</l>
                    <pb id="s115" n="115"/>
                    <l>Qua riuo resonans sacro</l>
                    <l>Leni lympha fugax perstrepit alueo,</l>
                    <l>Auratae cytharae modos,</l>
                    <l>Insignemque lyram ponite, ponte;</l>
                    <l>Si quis posse putat suo</l>
                    <l>Cantu, et grandiloqui carmine Pindari</l>
                    <l>Regem Pannoniae decus</l>
                    <l>Coruinum taeritis tollere honoribus.</l>
                    <l>Nam si Moeonij sentis,</l>
                    <l>Seu quae Virgilij Musa canit Deos,</l>
                    <l>Sese reddat ab inferis,</l>
                    <l>Nec curet Siculae regna Proserpinae,</l>
                    <l>Haud vnquam valeat satis</l>
                    <l>Summis, quam deceat, tollere versibus</l>
                    <l>Coruinum egregium Ducem,</l>
                    <l>Quem nec laurigeri posset Apollinis</l>
                    <l>Laus, nec Pierij chori</l>
                    <l>Princeps, dulce canens Calliope melos.</l>
                    <p>FINIS LIBRI TERTII.</p>
                </div2>
                <div2 id="GiEB.01.132" n="132" type="section">
                    <head>PAVLI IOVII EPISCOPI NVCERINI IN TERTIVM LIBRVM ELOGIORVM SVORVM <hi
                        rend="italic">PRAEFATIO</hi> Ad COSMVM MEDICEM Florent. Ducem.</head>
                    <p>
                        <hi rend="italic">QVA RTVS hicliber, magnanime Cosme, recentiorum Heroum
                            imagines continebit, quibus elogia idcirco superioribus adstrictiora,
                            breuioraque sigillatim affigentur; quoniam eorum, quos ipsi virtutis
                            suae fama florentes vidimus praeclara nomina historijs nostris abunde
                            celebrata sint, et vti reor, ad posteros etiam transibunt. Exinstituto
                            autem ordine, primus sese obtulit Carolus Rex Galliae, qui coalescentis,
                            nec confirmatae adhuc pacis tranquillitatem Italiae inuidit, liuore
                            tamen nostro potius, quam suo. Quippe qui euocatus accersitusque ad
                            euertemdum passim publicarum rerum statum, eo grauior ingreurit, quo
                            apud iguaros periculi, imperitosque militiae nequaquam metuendus esse
                            putabatur. Sed eius externae gentis vis repentina et impotens, vel sero
                            nos docuit, dissensionum nostrarum intestinaeque discordiae protinus
                            obliuisci, vt paratae seruitutis incommoda vitaremus, quae demum serendo
                            bella ex bellis nobis parum mature insanire desinentibus importata, si
                            non cautiores, et fortiores fecit, vti propulsanda pericula flagitabant,
                            patientiores certe reddidisse videtur ad perferendam inufitatae
                            conditionis ignominiam. Neque aliter nos isos vltro praecipites datos
                            consolari possumus, quam quod primos tantae cladis authores aequa vltrix
                            scelerum Furia meritas poenas dare coegerit. Hic itaque Rex Gallus, qui
                            vel nolens domum tuam suo impetu euertit, te praeclaro exemplo admonet,
                            vt irruptiones externarum gentium, quarum vis vehementissima intoler
                            andaque esse consueuit, graui maturoque consilio auertendas potius, quam
                            armorum fiducia sustinendas arbitrere. In hanc enim publicae salutis
                            curam et Cosmus et Laurentius maiores tui, summae prudentiae viri,
                            semper excubârunt, vt quatum consilio praestari possit, externa arma
                            longissime arcerent. Neque enim aliter quam his inundationibus obrui et
                            conuilli potest hic tuus Principatus, haud dubie fato datus, et mirifica
                            demum tua virtute confirmatus; quando quidem nulla omnino intestina
                            fraus extimescenda videatur, agenti Principem absolutae pietatis atque
                            iustitiae auspicijs, qualem in recte constituta Republica aeque boni
                            malique ciues optatissimum esse confitentur.</hi>
                    </p>
                </div2>
                <pb id="s116" n="116"/>
                <div2 id="GiEB.01.133" n="133" type="section">
                    <head>ELOGIORVM LIBER QVARTVS. Carolus IIX. Gallix Rex.</head>
                    <gap desc="illustration" resp="sampling"/>
                    <p>QRIS hoc gestu et armorum cultu Carolum Galliae Regem, eius nominis octauum,
                        Alexander Pontifex in mole Hadriani pingi iussit, quum Rex ipse Pictori se
                        exprimen dum accurate praebuisset. Is Ludouico vndecimo patri succedens,
                        deficientes ab se Brirones armis subegit, capto in acie Ludouico Aureliano,
                        atque in carcerem coniecto, quem certa iura Regij sanguinis ipsi successorem
                        destinabant. Ab hac victoria Rex iuuenis, quanquam nec ingenio stabili, nec
                        satis firmis pusilli corporis viribus polleret, pacati tamen atque opulenti
                        Regni subnixus facultatibus, bellicosorumque Procerum vocibus incitatus,
                        aduersus Aragonios Reges terra, marique bellum suscepit, euocante eum atque
                        adiuuante Ludouico Sfortia, qui Aragonio nomini erat infensissimus. Ea
                        namque rempestate fatali malo Italiae nati, exitialibus inter se consiliis
                        dissidebant Alfonsus Rex Neapolitanus et Ludouicus Sfortia Mediolani
                        Princeps, qui tum potentia atque autoritate nominis supra caeteros eminere
                        credebantur. Ille apprime ferox, bellicosus et insolens: hic vero ingenio
                        subtili, astuto, maximeque ambitioso, odia contraxerant, quae minime expiari
                        possent, nisi diiudicante belli fortuna alteruter praeceps daretur. Itaque
                        Carolus vehementi impetu Italiam <pb id="s117" n="117"/> intrans, et subito
                        percurrens, quantum Galli armis ausuque valerent, cum ignominia Italiae
                        disciplinae pluribus praeliis ostendit. Haec enim fere rota, autinscitia
                        atque superiorum Ducum, aut longo ocio restincta perierat; sic vt nemo Ducum
                        aut militum superesset, qui cruentam aciem se vidisse testaretur. Quo vitio
                        accidit, vt facile Gallus honestum praetendens titulum, Pisanos eiectis
                        Florentinis: hos vero eiectis Mediceis, et Senenses pulso Pandulpho
                        petruccio, vendicasse in libertante videri vellet. Exinde Pontificem terrore
                        inuecti in Vrbem exercitus subactum ad foedus ineundum compulit, Gememque
                        Baiazetis Turcarum imperatoris fratrem sibi tradere coegit, quo adiutore in
                        Graeciam se traiecturum confecto Aragonio bello praedicabat. Qua inusitata
                        Galli hostis felicitate cuncta obuia sternentis, perculsus Alfonsus, ideoque
                        nihil pro pristina sua militari lau de ausus, ita despondit animum, vt
                        Ferdinando filio Regnum cederet; extemploque cum regia gaza in Siciliam
                        profugeret; eo euentu, vt filius pari hostium impetu vndique pulsus vrbe
                        Neapoli atque arcibus, Regnoque demum toto, ocyssime pelleretur. Obstupuête
                        statim ad eius ingentis celerisque victoriae cursum cuncti Principes; vsque
                        adeo consternatis metu animis, vt in vnum pro publica salute, dignitateque
                        Italici nominis conspirarent, et arma contra Gallos vndique cogerent. His
                        rebus cognitis Carolus Campanis, Brutiis, Apulis, et Samnitibus valido
                        copiarum praesidio confirmatis, regredi extemplo, et contra infestos viam
                        ferro aperire constituit; atque ita profugiente Alexandro, Romam
                        praeteruectus, Pisas repetiit; et per Apuanos Ligures superato Apennino, ad
                        Tarrum amnem profectus, Venetas et Sfortianas copias, eum transitu prohibere
                        conantes, cruento edito praelio ita prostrauit, vt pene intactus, et nusquam
                        postea lacessitus in Galliam rediret, nec Italici belli obliuisceretur:
                        renouata namque amicitia cum Ludouico Sfortia, restitutaque ei Nouaria, quam
                        Aurelianus occupârat, Ferdinandum Regem paternum repetentem regnum, longo
                        exercuit bello: eo tamen rerum exitu, vt Galli duces milites que ad vnum
                        prope omnes variis casibus interirent, et ipse demum tertio anno postquam
                        Neapolim ceperat, apud Ambosiam oppidum, ex ludo paruae sphaerae rediens,
                        ignobili in cella, subito animae deliquio correptus expiratet. Vixit annos
                        viginti septem, imperauit decem. Id vero tanto Regi insigni probro datum
                        est, quod intem pestiuis amoribus deditus, eneruatus que molli otio apud
                        Allobrogum diffluentia longo luxu oppida, Aureliano Nouariae obsesso opem
                        ferre noluerit, repudiatamque coniugio Margaritam, Maximiliani Caesaris
                        filiam, ab se expetitam, desponsatamque ad patrem remiserit, vt Anna
                        Britanniae citerioris Reguli filia haeresque maiore commodo duceretur: quod
                        Reges nullis pudoris potius, quam commodi priuati legibus obediant.</p>
                </div2>
                <div2 id="GiEB.01.134" n="134" type="section">
                    <head>Landrianvs Mediolanensis.</head>
                    <l>Impiger aerias Carolus dum transilit Alpes,</l>
                    <l>Parthenopen stricto dum petit ense ferox:</l>
                    <l>Horruit illum omnis bello clarissitma tellus</l>
                    <l>Itala, et inuicti frena superba tulit.</l>
                    <l>Vtctorem sed ne hunc aeterna secla viderent</l>
                    <l>Nostra Ducem, ante annos inuida mors rapuit,</l>
                </div2>
                <div2 id="GiEB.01.135" n="135" type="section">
                    <head>Vitellij Fratres.</head>
                    <p>HAC vnalatiore in tabula Vitellij quatuor germani fratres cum sene patre
                        conspiciuntur, quos admirabili mediae aetatis vigore, atque illustri
                        bellicae laudis fama florentes, inuida virtute ante diem immitis Parca
                        surripuit. Hos Nicolaus Pater post longam contentionem eiecto Iustino
                        aemulo, atque eo demum interfecto, in patria Tipherno non obscurae potentiae
                        principatum adeptus, in disciplinam Virginio Vrsino tradidit, qui tum
                        Romanorum Procerum splendore domus, et multis militiae patris honoribus erat
                        clarissimus. Qui liberorum animosa prole, atque ea enixe ad summum militiae
                        decus contendente, plane beatus senex pater videri potuit, quum excedens
                        vita, familiam certissimo militarium iuuenum praesidio confirmasse:
                        crederetur, nisi occultior aliqua vis fati adultae iam virtuti indignam
                        atque inexpectatam perniciem attulisset. Praecipiti namque impetu fortuna,
                        in Vitellij nominis sobolem incurrens, ex breui interuallo singulos
                        perculit, atque prostrauit: miserabilem hercle in modum, quando partim
                        foeda, partim ignobili morte conciderint.</p>
                </div2>
                <div2 id="GiEB.01.136" n="136" type="section">
                    <head>Ioannes Vitellius.</head>
                    <p>IOANNES siquidem natu maximus, quum ad Auximum Piceni vrbem in oppugnatione
                        versaretur, immani tormento discerptus interiit.</p>
                </div2>
                <pb id="s118" n="118"/>
                <div2 id="GiEB.01.137" n="137" type="section">
                    <head>Camillus Vitellius.</head>
                    <gap desc="illustration" resp="sampling"/>
                    <p>CAMILLVS huic proximus, in Apulia Circellum oppidum appositâ scalâ
                        conscendere et capere contendens, molari prope lapide superne deiecto,
                        nequicquam protegente galea oppressus est. Is tum Gallis, Virginioque Duci
                        operam nauabat, et multis bello fortibus factis, pugnacissimi Ducis laudem,
                        eo praesertim die fuerat consequutus, quo non procul a Luceria Germanorum
                        integram phalangem Aragoniis militantem, inductis et saepe circum ductis in
                        orbem sagittariis equitibus deleuerat. Primus in Italia sclopettariorum
                        equitum turmam instituit, quod equitum genus postea intermissum est, quum
                        nimia atque inhabili sclopettorum longitudine praepedirentur; sic vt hodie
                        non miremur breuiores et leuiores, aptiore industria Germanis institutos,
                        qui nostris nuper hastatis equitibus maximo terrori in Germania fuerint.</p>
                </div2>
                <div2 id="GiEB.01.138" n="138" type="section">
                    <head>MICHAELIS SYLVII LuSitani Cardinalis dE Camillo Vitellio.</head>
                    <l>Victorem Pyrrhum post magna atque inclyta facta,</l>
                    <l>Foemineâ fama est, occubuiisse manu.</l>
                    <l>Et te surripuit post inclyta facta Vitelli,</l>
                    <l>Foemineâ dextrâ missus ab arce lapis.</l>
                    <l>Hue fatum occultum, multis distatiae seclit</l>
                    <l>Clara duorum facta exitus vnus habet.</l>
                </div2>
                <pb id="s119" n="119"/>
                <div2 id="GiEB.01.139" n="139" type="section">
                    <head>Vitellius Vitellius.</head>
                    <gap desc="illustration" resp="sampling"/>
                    <p>MORIENS Camillus, Vitellium filium reliquit, quem Venetis et quatuor
                        Pontificibus (vti erat bellicae rationis et multi consilij apprime gnarus)
                        impigram fidelemque operam nauasse vidimus.</p>
                </div2>
                <div2 id="GiEB.01.140" n="140" type="section">
                    <head>Paulus Vitellius.</head>
                    <p>CAETERVM in Paulo et Vitellocio aetate min oribus, vis ardens impauidi animi,
                        et in arduis belli casibus mire efficax ita enituit, vt vterque ad militaris
                        imperij nomen non temre aspirare milites crederent. Paulus ingenio
                        excelsior, et iudicij grauitate praestantior, expediendis consiliis atque
                        armis promptissimus habebatur; sed aliquanto fortasse seuerior et saeuior,
                        quod dormitantes vigiles impune interfici, et sclopettariis, hostium captis
                        erui oculos, et praecidi manus iuberet; quod indignum esse videretur,
                        strenuum saepe nobilemque equitem ab infimi ordinis despicato pedire inulto
                        vulnere prosterni. Nondum enim inuecto externarum gentium cruento more,
                        Itali milites sanguinarij et multae caedis auidi esse didicerant. Paulus hac
                        virtute disciplinaque prouectus, quum Venetas copias in apennino
                        profligasse, Pisanosque egregie suam tuentes libertatem, aliquot oppidis
                        expugnatis conterruisset, eorum moenibus <pb id="s120" n="120"/> tormenta
                        admouenda esse censuit. Sed eius conatus, quanquam vehementissime coeptus,
                        eum habuit exitum, vt maligne obtrectante collega Ranuccio Martiano disparis
                        dignitatis atque virtutis duce, perfidiosa potius quam necessaria cessatione
                        a semicapto Stampacis propugnaculo retraxisse tormenta crederetur; quasi
                        eius vrbis subactae laetitiam Florentinis inuideret; inanissima quidem
                        suspicione, quum inde a probo auidoque veri decoris Duce perampla triumphi
                        laus peteretur. Itaque a praepotente factione ciuium, vrgenteque Ranuccio,
                        perfidiae accusatus, vir insons captus, praecipitique iudicio in curia
                        securi percussus est; quanquam vel inusitati generis tormenta adhibita, in
                        acerbissima quaestione nihil quod integritatis famam laederet, elicere
                        potuissent. Eo enim supremo malignitatis decreto concidit, quod viri
                        suspicaces, et Reipublicae causa maxime saeui factiosique, immerito tortum
                        nequaquam ex tuto dimitti posse iudicarent. Sed eius immanis inturiae vltor
                        postea extitit Alexander filius, quem hodie patris aequantem laudes, et
                        Hungarico et Germanico bello clarum Italia inter paucos Duces adnumerat.</p>
                </div2>
                <div2 id="GiEB.01.141" n="141" type="section">
                    <head>ANTONII FRANCISCI RAINERII.</head>
                    <l>Vrbis vt ingratae scelus, et victricia Pauli</l>
                    <l>Audijt immiti colla resecta manu</l>
                    <l>Scipiadum maior; Tua quid benfacta Vitelli</l>
                    <l>Quid valuêre mea? ah dixit, et ingemuit.</l>
                </div2>
                <div2 id="GiEB.01.142" n="142" type="section">
                    <head>Vitellocius Vitellius.</head>
                    <gap desc="illustration" resp="sampling"/>
                    <pb id="s121" n="121"/>
                    <p>AT Virellocium immanior vis atque saeuitia Caesaris Borgiae sustulit, quum.
                        is cruen tissimo homini, perfidioso astu exrecenti defectione in gratiam
                        receptus apud Senogalliam se credidisset. Ibi enim simulatione colloquij
                        militaris perductus in domum cum Paulo Vrsino socero, Franciscoque Vrsino
                        Grauinse Regulo, et Liberotto Firmano, ad eandem necem destinatis,
                        strangulatus interiit, meritas certo iure poenas pendens, quod se a
                        sanguinario, nefarioque tyranno syncere in fidem receptum imprudentissime
                        putârit; quanquam ea reditus leuitas exitio cunctis futura, ab ingenio Pauli
                        soceri largitione promissisque corrupti, Vitellocio im probante emanasse
                        credatur. Vitellocius primus in Italia Germanicae disciplinae phalangem
                        peditum ex Tiphernatibus suis instituit, quibus et hastas, et secures,
                        ferreaque pectoralia, et galeas, externorum imitatione tradiderat;
                        ordinauitque vt densata acieprocurrere, consistere, regredique, et decurrere
                        in cochleam, nihil perturbatis ordinibus condiscerent; cuius phalangis
                        inuicto robore fretus, paulo ante Vgonem Moncatam Borgiae Caesaris ducem in
                        Vmbria profligârat; et capto ad Bassianum Guidone Feltrio Vrbinatium
                        principe, Pontificias copias insigni edita pugna deleuerat.</p>
                </div2>
                <div2 id="GiEB.01.143" n="143" type="section">
                    <head>PAVLI IOVII Iunioris.</head>
                    <l>Eheuqued faciant, cuique homines curue habeant fidem?</l>
                    <l>Ten sic negligis? atque ipse tui nil memor, impij</l>
                    <l>Te imprudens potuisti manibus credere Borgiae,</l>
                    <l>Infaustis manibus, sacrilegis, atque nefariis?</l>
                    <l>Quid si non tibi notissimus vsque, et satis, et super</l>
                    <l>Cunctis ille fuisset rabidus, Barbarus, impotens,</l>
                    <l>Humani generis pernicies, atque hominum lues.</l>
                    <l>At non te latuit, quid fugiens Caesaris impetum</l>
                    <l>Olim dixerit e carminiibus Moeonij senis</l>
                    <l>Pompeius, Pharij quum peteret littora perfida</l>
                    <l>Regis naue cita. Non equidem vita ferocibus</l>
                    <l>Committenda tyrannis, iter haud tutum ad eos satis</l>
                    <l>Dixit; sed mala sors omne animi consilium rapit.</l>
                </div2>
                <div2 id="GiEB.01.144" n="144" type="section">
                    <head>ANTONII FRANCISCI RAINERII.</head>
                    <l>Non me diua potens atque volubilis</l>
                    <l>Motu quae rotat haec omnia praepeti</l>
                    <l>Deprensum Ionio mersit improbo,</l>
                    <l>Nec Mars belligero dum feror agmine</l>
                    <l>Hinnitu alipedum cum litui sono</l>
                    <l>Laetantem, rapido sustulit impetu,</l>
                    <l>Nec me aeuo et spoliis tot grautdum nouis</l>
                    <l>Haeres, nobilium patria principum</l>
                    <l>Linquentem gelido marmora funere</l>
                    <l>Victorem, tumulo condidit aureo.</l>
                    <l>Sed me perfidior Borgius aequore</l>
                    <l>Martis fulmineo saeuior agmine.</l>
                    <l>Et fatum, atque fides credula, oer didit.</l>
                </div2>
                <div2 id="GiEB.01.145" n="145" type="section">
                    <head>EIVSDEM.</head>
                    <l>Non mare me, non Mars, saeua aut mors perdidit; at me</l>
                    <l>Perdidit, omnibus his Borgius asperior.</l>
                </div2>
                <div2 id="GiEB.01.146" n="146" type="section">
                    <head>Petrus Medices.</head>
                    <p>PETRUS Medices, quem Laurentius pater authoritate atque opibus florentem in
                        Republica principem reliquerat, hac militari specie thoracatus et prolixe
                        comatus pingi voluit. Nam tum viros radi solitos non decebat barba,
                        contrarioque more nostro, capita praelongi crines adornabant. Multo enim
                        iuuentae feruore alacer, robustos, gestandisque armis habiles artus
                        equestribus spectaculis ad bellicam imaginem ostentare, aduersis saepe
                        hastis in ludo coneurrere, variaque pugnae simulacra edere erat solitus:
                        quod ita ad popularem gratiam expediret, sicuti patrem et patruum cum
                        praeclara laude fecisse meminerat. Verum haec studia quanquam digna essent
                        eo inuene, quem palmae decus accenderet, eum tamen aliquanto longius quam
                        oporteret, a ciuilibus officiis abstrahebant, a quibus secus ac pater
                        iusserat, ita abhorrere videbatur, vt saepe venationi falconumque aucupiis,
                        ac amatoriis vanitatibus occupatus, actiones Magistratuum inspicere
                        negligeret; alloquia ciuium fastidiret, et contemptu quodam raro intraret
                        curiam. Quibus moribus fiebat, vt paternae modestiae, et Etruscae
                        frugalitatis obliuisceretur, obiterque superbiae et luxui, atque item
                        libidinibus quibus offendi ciuile decus posset, propalani se dederet, quum
                        honestas quasdam familias assiduo atque licentiore matronarum cultu
                        probrosas effici nonnulli suspicarentur. Sed haec grauior caeteris labes,
                        quae proterui atque intemperantis famam premebat, cito deferbuitex nuptiis
                        lectissimae vxoris Alfonsinae, quam ex Vrsina gente duxerat; conciliante id
                        coniugium Clarice matre vt ex eadem orta familia. Erat Petrus ingenio patri
                        dissimilis, vti saepe feroci, et tum maxime quum forte meracius biberet,
                        acriter ad iracundiam parato; sed quod amoenitate Musarum et Musicis
                        concentibus cito molliretur,</p>
                    <pb id="s122" n="122"/>
                    <gap desc="illustration" resp="sampling"/>
                    <p>et quo luberet, facile flecteretur. Nam a Politiano praeceptore institutum
                        erat domi certamen Etruscorum Poetarum, quo non obscura laus, summa
                        iocunmditate quaerebatur; quando alternis dicerent et id pares numeros
                        responderent, qui extemporaneae facultatis plausum a cir cumsusa audientrum
                        corona petebant. Latinarum namque et Graecarum literarum studia, ea
                        tempestate Florentiae vigebant, ita vt arguti iuuenes Etruscos rithmos
                        peramoenis floribus adornarent. Hos mores opima paxferebat, atquehis pacata
                        ciuitas honestissime laetabatur; sed vbi e Gallia terribile classicum
                        concrepuit, non temere conceptus pauor totum inexperti iuuenis animum
                        occupauit: fic vt facile in consilio longe omnium grauissimo foede
                        fatisceret, et ciues antiquae memores libertatis, ad pristinum odium, et in
                        spem excutiendae seruitutis erigerentur. Erat tum Florentini Aragoniis
                        regibus foedere coniuncti, et cum Alexandro Pontifice sentiebant,
                        Ingruentibus autem Gallis, socius aderat Ludouicus Sfortia, diu antea per
                        legatos Petrum ab Aragoniis diuellere conatus. Sed Petrus ita comprobante
                        Ciuitate, censuit ius foederis non esse violandum. Quo decreto Sfortiam
                        vehementer offendit, quoniam astura eius consilia ab ancipiti, maleque fido
                        ingenio, sibi derecta ad Gallos detulisset. Amice enim Sfortiae legatus in
                        colloquio dixerat, non ideo euocari Galliae regem, vt Italiam externis
                        gentibus subigendam et proculcandam daret; verum vt superbi et comminantis
                        sibi Alfonsi ferocia, infensissimi regis metu frenaret. Itaque Petrus
                        repentina per Lunensem agrum Gallorum irruptione perterritus, serae
                        poenitentiae consilium sumpsit; ob id quod Ferdinandus Alfonsi regis filius,
                        in AEmilia alteram Gallorum et Sfortianorum manum minime sustineret, et
                        classis Aragonia Liguriam improspere tentasset, Florentiâ profectus, ad
                        Sergianum descendenti Carolo obuiam iuit, vt honesta conditione proposita
                        pacem impetraret. Sequebantur eo temporeregem plane victorem Laurentius et
                        Ioannes Medicei, <pb id="s123" n="123"/> Petro infensissimi hostes, quod ab
                        eo ex leuissimis offensionibus in exilium acti fuissent. Horum desperatione
                        proceres Gallos ab se alienatos Petrus reperiebat, neque aliter ab rege in
                        amicitiam recipi poterat, quam si arces custodiendas regiis praefectis
                        traderet, quae erant quatuor, Pilana, Labronensis, Sergiana, et infra lucum
                        Feroniae Petrasanctensis. His obsignatis impetrati foederis tabulis,
                        Florentini ciues qui in ea legatione ad egem, Petra collegae aderant, vsque
                        adeo animis exacerbati sunt, vt a Petro Rempublicam priuati commodi causâ
                        prodi dictitarent, et in eum concordibus consiliis conspirarent. Nec multum
                        inde Petrus confecto eo negocio, quum ad exornandas aedes, quibus regem
                        excioeret, Florentinam rediisset, et ad Decuriones ascendere veller, a
                        Iacobo Nerlio Curiae ianua est prohibitus. Qua insolentis facti acerbitate
                        perculsum, redeuntemque domum, populus sublato clamore, et coniectis
                        lapidibus vsque adeo contumeliose inse cutus est, vt vix mentis compos
                        euadendi fugiendique tumultus consilium expediret, et sancti Galli porta,
                        principatu, patria atque penatibus vnius horae momento excidens, sese
                        eiiecret, Bononiamque perfugeret, tanta trepidatione, vt vix Iohanni
                        Cardinali fratri, qui cucullati habitum desumpserat, vt sese occultaret,
                        elabendi spatium daretur. Errauit in exilio integros decem annos, saepius
                        contumacis fortunae suae fallacissimos nutus expertus: vnde ei reliquae opes
                        absumptae, et multum aes alienum contractum est, oppigneratis scilicet
                        Alfonsinae vxoris dotalibus bonis. Nam abinitio Virginius Vrsinus, quam
                        acceptâ in stipendium pecuniâ eum reducturus, ad Rapolanas aquas vsque
                        peruenisset, commutato repente consilio, in Apuliam se conuertens, spes eius
                        infregerat. biennioque post Liuiani audacis beniuolique ducis consilium
                        secutus, ad Romanam portam ita copias signaque promouerat, vt obseratis
                        repente valuis exclusus, irrito conatu regredi cogeretur, eo quidem grauiore
                        detrimento, quod propinqui aliquot ciues, Mediceique nominis studiosi,
                        tanquam hostilis eius accessus conscij, capite plecterentur. Promissis demum
                        Borgiae Caesaris ad repetendam patriam perductus, quum ille exercitum ipsis
                        prope Florentiae moenibus admouisset, non modo conceptam spem. votaque eius
                        fefellit, sed existimationem exulis et salutem in summum periculum coniecit.
                        Quod Borgia male fidus, rebus clandestine compositis, inter conditiones,
                        Petrum tanquam hostem iudicatum Florentinis expetentibus traditurus esse
                        diceretur. Nec multo post Vitellocio etiam adhaesit, ex nece fratris
                        Florentinis inimicissimo, quum is occupato Aretio bellum intulisset. Sed eum
                        terrorem valida Gallorum auxilia ab rege Florentinis sociis missa ita sustu
                        lerunt, vt Petrus eandem aduersi conatus sui sortem tulerit, vsque ad
                        Gallicum bellum, quod Magni Consalui virtute ad Formias parta victoria
                        confectum est. Erat tum in partibus Gallorum Petrus, qui prostratis foedeque
                        deletis partium copiis, vt se ad Caietam periculo eriperet, quum onerarium
                        lintrem conscendisset, et secundo Lyri amne deueheretur, in ostio fluminis
                        summersus interiit: nauigium tormentis cumulate onustum, facile absorbente
                        irato mari, quum impetu tumentis amnis allidentes, decumani fluctus
                        contrario repercussu pulsarentur. Hoc ignobile mortis genus ei merito
                        accidisse plerique existimauerunt, quod in morte Laurentij patris, Leonium
                        illustrem medicum, indignum prorsus ea immanitate, vt de infelici curatione
                        poenam exigeret, in puteum praecipitasse crederetur. Reliquit auspicacioris
                        fortunae haeredem Laurentium filium, quem a Leo ne Pontifice patruo, eiectus
                        Feltriis, Vrbini principem constitutum, sed non diu eo munere laetatum
                        vidimus: ex quo genita est haec Catherina, quam hodie eruditis moribus
                        excultam, et laetae prolis foecunditate perbeatam, in thoro Henrici optimi
                        regis Galliae conspicimus.</p>
                </div2>
                <div2 id="GiEB.01.147" n="147" type="section">
                    <head>ANDREAE ANGVLII.</head>
                    <l>Quisquis es armatam fffigiem longamque ferocis</l>
                    <l>Medici iuuenis suspice caesariem;</l>
                    <l>Huius enim Lyris tantum se funere tollit</l>
                    <l>Gallorum, quantum clade fluit tumidus.</l>
                    <l>Et magni virtute patris Laurentis, Etruscum</l>
                    <l>Arnus pacatas in mare voluit aquas.</l>
                    <l>Hunc gemini decorant fratres, queis Tybris amoenus</l>
                    <l>Pontificum titulos, sacraque sceptra dedit:</l>
                    <l>Nunc neptim Rhodanus, Mosa, LIgerque colunt.</l>
                </div2>
                <div2 id="GiEB.01.148" n="148" type="section">
                    <head>Christophorus Columbus.</head>
                    <p>QVIS non miretur hac honestissima fronte hominem, qui inusitara animi
                        magnitudine portentosoque immensi ingenij vigore valuerit, aspero
                        ignobilique Arbizolo Liguriae vico iuxta Sauonam nasci potuisse? Hic enim
                        ille est Christophorus Columbus, stupendi alterius et nullis ante seculis
                        cogniti terrarum orbis repertor: quem profecto benigna salutarium syderum
                        conspiratione natum fuisse existimare fas est, vt incomparabilis Liguribus
                        honos, eximium Italiae decus, et praefulgidum iubar seculo nostro
                        nasceretur, quod priscorum Heroum, Her culis, et Liberi patris famam
                        obscuraret. Quorum memoriam grata olim mortalitas aeternis literarum
                        monumentis coelo consecrárit. Columbus a prima adolescentia diuersis
                        nauigationibus</p>
                    <pb id="s124" n="124"/>
                    <gap desc="illustration" resp="sampling"/>
                    <p>patrio more deditus, cuncta emporia, insulas, littoraque mediterranei maris
                        peragrauit: et vti erat Geographiae apprime studiosus, curiosi ingenij
                        neruos omnes contulit ad contemp lationem earum naturae rerum et regionum,
                        quae terrae globo continentur, adeo pertinaci spiritu labore que, vt ex
                        astronomia tropicorum, aequatorisque et climatum mensuras, totiusque item
                        naui gatoriae mambranae, et Magnetis vsum exactissime perciperet,
                        inflammatusque studio atque admirabili cupiditate explorandi Oceani
                        raperetur, vt positos columnis Herculeis terratrum limites irrideret. Nec
                        inanibus coniecturis alias omnino terras ad occidentem Solem exiendi
                        praedicaret, quarum Plato ipse, et Seneca, et plerique alij Graecorum et
                        Latinorum nonnulla expendenda Cosmographis argumenta reliquissent. Ea quoque
                        spe Columbus magis ac magis implebatur; quod paulo ante patrum nostrorum
                        memoriâ, a viro Gallo, cui nomen fuit Bethancor, Insulas Fortunatas, et a
                        Lusitanis Hesperides, vltra Viride promontorium repertas esse didicerat:
                        superatumque demum esset Henrici Lusitani regis classe, extremum AEthiopiae
                        promontorium, quod Bonae spei nomen tulit, vltra Capricorni circulum
                        Antarctico polo subiectum. Inuidebat profecto hanc gloriam externis gentibus
                        homo Ligur, elato pertinacique ingenio, inique ferens Ligures, qui
                        inuererata naualis disciplinae authoritate, et laude. cunctas nationes
                        anteirent, praeoccupato ab aliis ausu, occasione ingentis parandi nominis
                        spoliari. Haec eius vota aliquandiu delata ad reges, et semper reiecta, ad
                        extremum Hispaniae rex Ferdinandus sic impleuit, vt adductus perseuerantia
                        peritissimi hominis, quinque naues ab se impetrari pateretur. Quanquam id
                        concedendae expeditionis munus, plerique non periculosum modo, sed plane
                        insanum et impium esse praedicarent, vastissimis Oceani fluctibus naues et
                        Hispanos homines committi ad libidinem vani Liguris et decoctoris, qui vitae
                        suae iacturam parui duccret; si in eadem <pb id="s125" n="125"/> pericula
                        multi ipso peritiores nautae, fortioresque homines perducerentur. Itaque
                        Columbus cum paulo minus ducentis hominibus Hispanici generis e Gadibus
                        soluens, inter occidentem atque meridiem cursum tenuit, aquatusque apud
                        Fortunatas Octobri mense, in dextrum vela flexirt, et sulcato per multos
                        dies Oceano, nusquam apparentibus terris, conspiratione nautarum pene
                        oppressus est: cum peregrini vnius amentiae vniuersam omnium salutem,
                        desperato nauigationis exitu minime credendum arbitrarentur: quando
                        infinitus pateret Oceanus, nec suffectura essent ali menta, si sero
                        poenitenubus redeundum in Hispaniam esse decernerent. Sed eos vel
                        atrocissime consternatos sacramenti militaris saeuere admonuit, quo regi
                        fidem dedissent, se nusquam ab au thoritate imperioque ipsius esse
                        discessuros: multisque rationibus ostendit. certam eos proditionis poenam in
                        Hispania subituros, si temere summi commodi, summaeque gloriae coepta, et
                        faeliciter ad finem pene perducta, timiditate inani, aut importuno incertae
                        mortis horrore perturbarent. Vix dum sociis naualibus pacatis, et ad
                        officium redeuntibus, Columbus volantes aues conspexit, praedixitque non
                        longe abesse terras, e quibus illae euolassent. Nec eum fefellit opinio:
                        breui enim peruentum est ad Insulas fere innumerabiles, maximamque earum
                        adeuntes, valde nemorosam, et lusciniis, et psitacis refertissimam, sed
                        humano carentem vestigio, Guadalupeam vocarunt. Inde perpetuis prouectus
                        Euris, atque his vno tenore perflantibus, secundissimo cursu, quod nusquam
                        fluctus inter se refringantur, ad insulam ingentem, nomine Hispaniolam
                        peruenit. Ea distat a Gadibus rudi supputatione, miliarium Italicorum
                        circiter quinque milibus, Cancrique Tropico supposita, in longitudinem tota
                        proscinditurL refertque castaneae folij formam, magnitudineque Britanniam
                        excedere perhibetur. Eius insulae gentes Columbus blandis nutibus atque
                        munuculis ad se facile pertraxit, didicitque ex mulierum inauribus, et
                        quibusdam armillis, auri copiam in ea reperiri, quum omnium rerum segetisque
                        praesertim sint inopes, captuque ingenij adeo simplices, vt literarum
                        prorsus mediocriumque artium sint ignari, vtpote qui nocturnos lemures
                        adorent; quos nunquam viderint, sed inerrare domiciliis eorum noctu
                        persuasum habeant; qui arbitri vitae simul et fortunae cuncta bona pariter
                        et mala mortalibus dispensare soliti sint. Horum ligniea simulacra,
                        incisorio pyrite lapide vsi ruditer effingunt, religioseque venerantur,
                        Zeminos appellantes vtriusque humanae sortis largitores. Hos populos tormen
                        torum portento, aspectuque velificatium nauium territos et stupefactos,
                        facile ad venerationem Christianae crucis induxit, foedereque icto cum
                        aliquot praepotentibus insulae regulis, cognouit manare aureas harenas ex
                        amnibus, qui ex praealtis montium iugis in Oceanum deferantur. Itaque
                        contentus hoc bene auspicato nauigationis initio, relinquere apud regulos ex
                        suis Hispanos homines, totidemque ab his indigenas mutuae fidei obsides
                        accipere, reuertique in Hisopaniam ad regem constituit. A quo demum perfuso
                        tantae felicitatis gaudio, quadruplo maiorem classem impetrauit, vt reli qua
                        scrutarentur, aggregantibus se ei certatim Hispanis, tanquam ad certam
                        praedam ex aurea gleba ire properantibus. Hac secunda nauigatione Columbus,
                        Amirantis regijque preaefecti nomen promeritus, eas quas innumerabiles
                        diximus insulas, partim desertas, partim ab immani et truculenta Canibalum
                        gente incoli, Piraticisque eorum lacrociniis cuncta infesta esse didicit. Ij
                        mortalium cruentissimi atque efferatissimi humanis vescuntur carnibus:
                        nullum numen adorant; nullum aequitatis ac humanitatis ius colunt;
                        constuprant foede mares; et venenatis instructi sagittis, remigantes in
                        alueis vniligneis longissime praedantur. Caeterum Columbus recto cursu ab
                        Hispaniola ab occidentem pertendens, insulam Hispaniola duplo maiorem
                        apprehendit: quam proter longitudinem, ab niitio continentem esse
                        crediderat; sed anfractibus eius enormi flexu superatis integre circuiuit,
                        et Cubam appellauit: pari auri copia et simplicitate incolentium Hispaniolae
                        persimilem, atque inde demum in aduersam ingentium terrarum et regionum
                        continentem ad Austrum sitam, Boreae flatibus appulsus tenuit. Hunc terrarum
                        incogniti antea orbis tractum aequa fronte Septentriones spectantem, et
                        introrsus sub aequatore situm, alij Sanctae crucis terram, alij Pariam, alij
                        Darienem vario in loco vocauêre. Columbus ostium immmensi fliminis subiit,
                        quod ideo os Draconis appellatum est, quoniam tortuosis vorticibus nauigia
                        absorbere posse crederetur. Eius terrae gentes Antropophagos esse, nec vliis
                        donis mansuefieri posse compertum est; vestiri eos versicoloribus psitacorum
                        pennis; arcubus et ligneis clauis praeliari: nostrorum acies periculo facto
                        refomidare, atque refugere in nemorosas latebras consuesse, constabat.
                        Totaditis exploratisque gentibus Columbus, factus mortalium celeberrimus;
                        non vno in loco constitutis legendi auri officinis, mulnim ab Hispanis
                        innatae crudelitatis et auaritiae, causam pro se dicere coactus est, felici
                        quidem euentu, confutata aemulorum lmalignitate, quuum ab Rege gratissimo
                        atque iustissimo praefecturam Hispaniolae fratri mpetrarit; ipseque non
                        multo post auctus opibus, et sua fama felix, quum tranquille senesceret, in
                        Hispania obiit, relinquens aurifera regna, audentium Hispanorum virture
                        proferenda, vti mox euenit ad summam Hispanie felicitatem. Sic vt columbus
                        dignus omnino viderei possit, qui a Liguribus praesentia potius quam vetera
                        hodie mirantibus, luculentissima statua Genuae decoretur.</p>
                </div2>
                <pb id="s126" n="126"/>
                <div2 id="GiEB.01.149" n="149" type="section">
                    <head>IANIVITALIS.</head>
                    <l>Tu maris et terrae trans cognita claustra Columbe,</l>
                    <l>Vectus naue cita penetrasti</l>
                    <l>Ignotos populos, atque abdita maxima regna</l>
                    <l>Antipodumque orbem extremorum.</l>
                    <l>Hîc aliae ventorum animae tua lintea leni</l>
                    <l>Implerunt Aquitone, nec alto</l>
                    <l>Fulserunt Helices clarissima luminae caelo,</l>
                    <l>Nec vertit mare tristis Orion,</l>
                    <l>Hic legem accipiunt mitem Zephyrique, Notique,</l>
                    <l>Aequora nec tolluntur in altum.</l>
                    <l>Tu gentem incultam quarum vel pomifera arbos</l>
                    <l>Numen erat, vel pur pureus flos,</l>
                    <l>Vel fons irriguus luquidis manantibus vndis,</l>
                    <l>Formas vera religione.</l>
                    <l>Tu vitam humanam instituis, tu moenia et vrbes</l>
                    <l>Stare doces opulentas,</l>
                    <l>Et parere grautdam non vno e semine terram,</l>
                    <l>Et connubta iungere certa.</l>
                    <l>Vnde etiam extremi laetis cum vocibus Indi</l>
                    <l>Te memorant, patremque salutant.</l>
                    <l>Salue non Ligurum modo, sed decus orbis, honorque</l>
                    <l>Nostri secli magne Columbe,</l>
                    <l>Cui merito Ioutus Heroas dedicat inter</l>
                    <l>Nominis aeterni monumentum.</l>
                </div2>
                <div2 id="GiEB.01.150" n="150" type="section">
                    <head>AScanius Sfortia Cardinalis.</head>
                    <gap desc="illustration" resp="sampling"/>
                    <pb id="s127" n="127"/>
                    <p>ASCANIVS Sfortia, senatoriae dignitatis supremum decus, quanto nunquam antea
                        vel postea sit visum, ornatissimo familiae delectu cultuque, officiosissimi
                        nominis authoritate, et rerum omnium apparatu opulentissimo, ita expressit
                        et impleuit, vt multorum iudicio sacrati viri existimationem atque
                        amplitudinem supergressus esse censeretur. Nam post eius mortem obsolescente
                        sensim Pontificiae aulae maiestate, conspirationeque inusitata quarundam
                        gentium eneruatis Romanis viribus, vsque adeo iactata despectaque est
                        religio, qua sacrae opes nitebantur, vt neminem postea vel maximum
                        Cardinalem ei aequari posse fateamur. Nam si vnis diuitiis, vnisque tantum
                        fortunae muneribus potius, quam animi virtute et dignitate morum illustrium
                        sacratos viros omnino aestimandos et suspiciendos existimemus, nemo fere
                        Ascanio veniet comparandus. Lectus fuerat in senatum a Xysto Pontifice
                        commendatione Ludouici fratris, qui Catharinam Galeacij germani fratris
                        filiam Hieronymo Riario Pontificis propinquo nuptui dederat. Inde Ascanius
                        opimis sacerdotiorum redditibus, ipsoque patrimonij censu ditissimus
                        euadena, eum in Vrbe tenorem vitae instituit, vt domo maxime hospitali,
                        egenisque perbenigna, et erga omnes insigni praeditos virtute apprime
                        liberali, summa beneficentiae fama potiretur, essetque aliquanto principi
                        propior, quam sacrato sacerdoti, quod ante omnia venatoriae voluptatis et
                        nobilioris aucupij exercitationes regio sumptu studioque perpetuo tueretur.
                        Hoc tanto nomine prouectus, diu facile principem inter senatores se gessit.
                        Sed authoritate atque opibus, et noua denique gratia auctior euasit, quum ab
                        excessu Innocentij octaui Pontificis comitia rexisset. Circumductis namque
                        suffragiis, ad Borgiam totum se conuertit, emptusque proculdubio
                        profusissima largitione, vt ille omnium deterrimus pro optimo Pontifex
                        renunciaretur, adhortator et author praeclarus extitir: quum nonnulli eius
                        ordinis candidati, Borgia potiores repulsam tulissent, qui Hispanum occultae
                        malignitatis sum maeque simulationis hominem exitio cunctis futurum,
                        stultissime Pontificem creatum nequaquam falsi vates denunciabant. Caeterum
                        Ascanius, qui domum Borgianam peramplaque munera ex ea suffragatione fuerat
                        consecutus, aliquot post annos exitialis amentiae suae poenas dedit. Nam
                        Alexander, vt filium Caesarem Borgiam ad summas opes proueheret, cum Galliae
                        rege Ludouico in perniciem Sfortianae et Aragoniae domus conspirauit, tanta
                        immoderati animi acerbitate, vt cunctos Italici sanguinis regulos
                        expellendos auitis imperiis, et scelesta manu pernecandos susciperet. Itaque
                        Ascanius cum fratre Ludouico Gallicis impar armis, eo euentu in Germaniam
                        profugit, vt cum mox Heluetiis fretus armis Mediolanum repetisset, Ludouico
                        fratre ad Nouariam ab hisdem Heluetiis foede prodito, ipse coniectus in
                        fugam prodente eum pari perfidia Conrado Lando Placentino, ad Ripaltam
                        Castellum supra Trebiam, Venetis equitibus traderetur. Exinde perducto iam
                        in Galliam fratre, quum aliquandiu Venetiis praealto in carcere custoditus
                        esset, repetente eum Ludouico rege in Galliam pertrahitur: sed triennio
                        post, quod mortuus esset Alexander Pontifex, Romam a Georgio Ambosio
                        Cardinale perductus est: quoniam maxime idoneus putaretur in toto comitiorum
                        negotio conciliandis suffragiis. Nam Georgius non obscuro ambitu ad
                        Pontificatum aspirabat: sed fata Pio tertio Pontificatum detulerunt, simul
                        et celeriter eripuerunt: paucissimis namque diebus excessit e vita,
                        instauratisque comitiis, Iulius secundus Pontifex ei suffectus est. Hic
                        Ascanium, Ambosio frustra contendente in Galliam abduci vetuit, quod
                        indignum esset sacerdotem nihil tale meritum, paternique imperij fortuna
                        expoliatum in carcere custodiri. Per hunc modum Iulij beneficio Iiber
                        factus, et pristinae restitutus dignitati, quum ad repetendum Mediolanense
                        imperium, ingenri solertique ingenio consilia contulisset, conscioque
                        Consaluo magno, et Liuiano adiutore Gallis bellum moliretur, veneno sublatus
                        triduo interiit, eo minus infelix, quod diri Pontificis teterrimam necem
                        epoto temere veneno, quod conuiuis erat destinatum, vidisset. Eum aduersus
                        tot fortunae contumelias infracti animi laudem meritum, Iulius marmoreo
                        sepulchro honestauit, quod ad Flumentanam portam in templo Deiparae virginis
                        conspicitur.</p>
                </div2>
                <div2 id="GiEB.01.151" n="151" type="section">
                    <head>PAVLI AMANII Cremensis.</head>
                    <l>Haec est quam mira depictam conspicis arte</l>
                    <l>Augusta Ascanij effigies, magni illius inquam</l>
                    <l>Sfortiadae, cui non vultu fortuna minaci</l>
                    <l>Vnquam animi effregit vires: est Gallia testis,</l>
                    <l>Hadriacique maris domini, qua mente superbum</l>
                    <l>Quam fortitulit imperium, captiuus et hostem,</l>
                    <l>Quam se prudenti saeua a ditione redemit</l>
                    <l>Consilio, ac tandem Italiam vacuasque reuisit</l>
                    <l>Summi Pontificis sedes, et Tibridis oram,</l>
                    <l>Ipse vbi erat sacri decus et pars magna senatus.</l>
                    <l>Quod si non atris peperissent pocula succis</l>
                    <l>Dirum illi exitium extremos tetegisset honores:</l>
                    <l>Ast illum huc virtus, illuc sua fata trahebant.</l>
                </div2>
                <pb id="s128" n="128"/>
                <div2 id="GiEB.01.152" n="152" type="section">
                    <head>Ludouicus Sfortia Mediolanensium Princeps.</head>
                    <gap desc="illustration" resp="sampling"/>
                    <p>LVDOVICVM Sfortiam Mediolanen sium principem, cui Moro cognomen fuit,
                        nequaquam a fuscedine oris, quod esset aequo pallidior ita vocatum ferunt,
                        verum ab argumento, quod pro insigni gestabat Mori arboris: quae idcirco
                        sapientissima arborum censeatur, quoniam tarde et non prius germinet et
                        floscat, quam hyemis iniuriam effugerit, statimque tuto partu ocyssime
                        fruticet, quasi hoc ingenio suo esse insitum indicare vellet, in omni
                        actione nunquam propere, sed grauiter consilia inire, atque ea sicuti
                        oporteret, mature et celeriter explicare. Verum id postea gestamen
                        comprobante euentu longe vanissimum extitisse videmus: quandoquidem a tanta
                        opinione prudentiae, nihil demum sibi sapere sit visus, quum exutus
                        principatu, miserrimus omnium mortalium clathrato in carcere perierit. Erat
                        eo ingenij instinctu Ludouicus, vt omnem ingenitae prudentiae vim, subtili
                        astu, et multo simulationis artificio muniendam arbitraretur: propriaque
                        item vota contegere, dissimulanter mentiri, fallere ex commodo, atque
                        traducere simpliciores homines, ex disciplina officioque non insulsi
                        principis esse putaret: quoniam adaperti et libere sentientis persona,
                        inexpectatis saepe iniuriis nimis exposita crederetur. Caeterum in eo
                        vigebat facundia illustris, nonnullis liberalis doctrinae praeceptis
                        temperata, et grauis, quam oris et corporis habitus apprime generosus et
                        excellens magnopere commendarent: quibus dotibus coniuncta erat congressus
                        et alloquij nunquam fucata facilitas, vt perhumaniter responsa daret plena
                        prauitatis et aequitatis: in neminem iratus aut asper: <pb id="s129" n="129"
                        /> vtpote qui subamara et ingrata his qui peterent, quodam sobriae
                        iocunditatis lepôre mitigare consuesset. His moribus per multos annos aut
                        fratris filij tutor, aut eo demum sublato princeps appellatus, imperium cum
                        insigni gloria dignitateque Sfortiani nominis rexit, consilio potius semper
                        vsus, quam expeditis armis, quod ex incommoda valetudine vir natura nec
                        bellicosus, nec acer, ab armorum exercitatione studioque facile
                        discessisset, dicereque soleret scriptorij calami, quam ferri aciem
                        plerunque efficaciorem habere vim in gerendis administrandisque bellis, quae
                        ad praeliorum aleam vel multa cum tatione deducta, inopinatas saepe
                        calamitates dimicantibus importarent. Quibs institutis atque consiliis, quum
                        arridente fortuna singularem non inanis gloriae suae fructum perciperet, et
                        foris prudentiae nomine magnus et clarus haberetur, mire sibi placere
                        poterat, quod ab initio tutela fratris silij depulsus, et Pisas relegatus,
                        ea authoritate rediisset, vt inimicos, Ciccumque praesertim Simonetam
                        authorem exilij capire damnaret, eiectoque dolis Eustachio vetere fidelique
                        custode, Mediolani arcepotiretur, ac Heluetios et Sedunos arroganter ad
                        Domossulam irrumpentes, cruenta illata clade reprimeret, et egregia demum
                        cum laude ex Gallico bello post saeua pericula honestissimam pacem sibi
                        atque Italiae peperisset: supra id quod maxime decorum videbatur,
                        principatus ornamenta et titulos a Maximiliano Caesare fuisset consecutus.
                        Verum vbi Carolum regem immatura et repentina morte surreptum, quo cum tuta
                        pax vigebat, illi autem Ludouicum Aurelianum veterem hostem suum successisse
                        didicit, ingenti metu praesagientis animi ita correptus est, vt pauor qui ei
                        fatalis erat, aegre dissimularetur, sed nihil tamen in eo mentis rationem
                        clades auerteretur. Verum Diis inuitis praesidiae paranti omnia frustra
                        fuerunt. Nam Gallus desumptis statim regiis insignibus, auido atque
                        anteparato animo ad Italiae totius imperium aspirans, cum Alexandro
                        Pontifice, Venetoque Senatu exitiale toti Itaiae et Galliae maxime funestum
                        foedus percussit. Nec Veneti caeca proferendi imperij libidine inducti, a
                        supplice exorari potuerunt, quin accerserent ab Alpibus Gallos, ipsis demum
                        certam perniciem allaturos, quod apud Senatum recentis offensionis dolor,
                        qua ereptum sibi Pisanum imperium querebantur, plus valuisset, quam
                        Balneolanae pacis mamoriâ, qua Sfortiae industria, grauissimi belli metu
                        atque periculo liberati fuissent. Quamobrem Ludouicus impio certe, sed
                        necessario consilio Baiazetem Turcarum imperatorem contra Venetos concitare
                        coactus est, quum a Maximiliano Caesare auxilia desperaret, qui tum Gallorum
                        opera Heluetio bello premebatur, et Federici Aragonij auxilia aequo
                        remotiora, et languidiora fore perspiceret. Conatus demum est cum rege hoste
                        grauis tributi pactione pacem redimere, vt sibi tantum liberisque suis
                        paterni dominatus possessio, iuraque relinquerentur. Sed has conditiones,
                        quae dubij belli pericula tollerent, et antiqua Aurrelianae domus iura
                        confirmarent, ab initio auribus libenter admissas, rex postea insolenter
                        reiecit, quod vndique vim ac insidiatores in Sfortiam comparasset, quos ille
                        procul dubio non diu sustinere posse iudicaret: in eius rei negocium enixe
                        satagente Triuultio, qui peculiari incensus odio, Sfortiani nominis
                        capitalis erat hostis. Is manebat in praefectura apud Astam Aureliani vrbem,
                        et cuncta quae opus erant ad bellum impigre callideque parabat. Nec multo
                        post Obegninus atque Ligninius clarissimi duces cum iusto exercitu magnoque
                        tormentorum apparatu in Italiam missi, Sfortianos vrbe Alexandria
                        depulerunt, foede pro fugiente Galeacio Sanseuerino, qui adulterinis
                        Calatini fratris literis, Mediolanum in medio ardore belli perfidiose
                        fueratreuocatus: sic vt inopinata profectione omnes fere copias desereret,
                        Gallisque foede relinqueret, et sero de fratris perfidia conquereretur. Eo
                        nuncio et defectione Calatini ad Gallos, importune terrefactus Sfortia, ideo
                        que consilij factus inops, propere in fugam se coniecit, quod vndique
                        perfidiam timeret: et tum forte Simon Horrigonus Insuber aeque perfidiosus
                        et scelestus ad interficiendum principem frustra summissus, Landrianum
                        aerarij praefectum trucidasset, in quo expediendae pecuniae ratio omnis sita
                        erat. Fugientem cum liberis Ascanioque fratre Comenses receperunt, apud quos
                        concionantem admirabili constantia, et de consiliis suis multorumque
                        perfidia disserentem, ego tum puer maxime sum admiratus. Atque inde miser,
                        et a multis desertus Lario emenso, et superato Abdua monte, quem montem
                        Graium hodie vocant, vnde Abdua profluit, in Germaniam est profectus,
                        paucisque inde diebus quum esset ad Bolzanum in Rhetia, Mediolanensem arcem
                        nefaria proditione Bernardini Curtij clientis sui Gallo traditam cognouit,
                        simulque occupatam a Venetis Cremonam, pari perfidia tradente arcem
                        auarissimo custode, cui Bataleoni nomen fuit. Dum in Rhetia Caesarem
                        conuenisset, et de reditu consultaret, inter multas belli deliberationes,
                        grauem sibi pecuniae iacturam imminere prospexit, quod ea a Caesare auidius
                        expeti, neque auxilia mature expediri viderentur. Itaque comprobante
                        Ascanio, priusquam auri inopiam sentiret, conandum sibi aliquid existimans,
                        Heluetiis et Grisonibus inter se foederatis, et mercenariis gentibus se
                        commisit. Hinamque expeditas legiones, quibus eum reducerent, pollicebantur,
                        quod iam inuisum Insubribus Gallicum nomen esse coepisset. Nec mora,
                        adiuncto etiam sibi Sequanico equitatu, ab Alpibus Rheticis descendens, a
                        Comensibus, Mediolanensibusque laetissime receptus est, Ligninio nihil
                        obsistente, et cum Gallicis praesidiis vltra Ticinum profecto. Sed quum
                        Ludouicus in expugnanda <pb id="s130" n="130"/> Nouaria aliquot dies
                        absumpsisset, noua Gallorum auxilia Tramulio duce superuenerunt, et cum his
                        multo plures et fideliores Heluetiorum cohortes, quam essent apud Sfortiam.
                        Ab his vsque adeo grandi Gallica largitione deprauati sunt cuncti fere
                        Duces, qui Sfortiae militabant, vt nullo pudore contra sacramenti militaris
                        fidem, eum ante receptae Nouariae moenia Tramulio traderent. Commonstrarunt
                        eum Heluetio habitu inter phalangis ordines gregarij militis specie
                        traductum, Rodulphus Longus Griso, et Gaspar Silenus Heluetius. Pari quoque
                        perfidia Sfortiam deseruere Sequani et Burgundi equites, quos mercede
                        coniunctos adduxerat, Aloisio scilicet Valdreio Bastardoque Rossio ducibus,
                        Ligninij opera atque pecunia corruptis. Perductum in Galliam rex Gallus
                        accuratis precibus expetentem, vt victorem regem venerari sibi liceret, ad
                        se perduci vetuit, quanquam eum postea ex itinere praetoriani equitis
                        insignia, atque arma mentitus, intentis oculis spectarit extra clementiae
                        pudorem, quum regiae humanitatis in captiuum penitus obliuiscendum putaret.
                        Natura enim praedurus, et recenti suo efferatus carcere in Locensem turrem,
                        erepto scribendi solatio miserum inexorabili saeuitia coniecit, ita vt
                        quinto tandem anno vexatus, ictericiae morbo diuturnam miseriam morte
                        effuderit. Audiui ego postea a Petrofrancisco Pontremulo, qui in eadem
                        custodia fidus comes, perpetuo seruitio Sfortiae fuerat concessus, eum
                        totius infortunij sui miserias virili pioque animo pertulisse, saepeque
                        dixisse, hanc sibi pro veteribus delictis extremae calamitatis poenam a
                        magno Deo fuisse impositam; postquam consilia sua humanae plena prudentiae,
                        nihil aliud quam occulta vis fati praeuertisset: ita vt in ea vnam dirae
                        necessitatis causam referret, quod amici et socij pene omnes vel summis
                        obstricti beneficiis, fidem impudentissime fefellissent, praeter vnum omnino
                        barbarum Baiazetem, qui ex condicto Venetis terra marique arma inferens,
                        sibi promissa, quanquam sera auxilia, in ipsam vsque Venetiam
                        transmisisset.</p>
                </div2>
                <div2 id="GiEB.01.153" n="153" type="section">
                    <head>PAVLI IOVII Iunioris.</head>
                    <l>Quantam ruinam praecipiti dabit</l>
                    <l>Lapsu, tonantis tacta Iouis manu</l>
                    <l>Turris, quae ab excelsa minetur</l>
                    <l>Mole, Deis, medioque coelo,</l>
                    <l>Sic concitatus, quos rapuit furor</l>
                    <l>Regni parandi atque ambitio mala</l>
                    <l>Euexit ad summum cacumen,</l>
                    <l>Saepe ruunt grauiore casu.</l>
                    <l>Nam te quid olim consilium iuuit?</l>
                    <l>Quid cum dolosi pectoris artibus</l>
                    <l>Astus iuuere, atque in periclis</l>
                    <l>Ingenij experientis vsus?</l>
                    <l>Felix cruento SFORTIA praelio</l>
                    <l>Si concidisses, nec miserabilis</l>
                    <l>Foedum exitum vitae vidisses;</l>
                    <l>Quum patria, solioque auito</l>
                    <l>Expulsus, alte in carcere Gallico</l>
                    <l>Poenas dedisti, quod nimis improbus</l>
                    <l>Non tutor, at crudelis hostis</l>
                    <l>Praeripis imperium nepoti.</l>
                    <l>Ergo insolentem pone superbiam,</l>
                    <l>Qui fidis alti viribus ingenij</l>
                    <l>Fortuna sic gaudet iocari,</l>
                    <l>Vertere quum cupit ima summis.</l>
                </div2>
                <div2 id="GiEB.01.154" n="154" type="section">
                    <head>Caesar Borgia Valentin. dux.</head>
                    <p>CAESAREM Borgiam, qui sanguinario ingenio, immanique saeuitia veteres
                        tyrannos aequasse censeri potest, viroso sanguine, execrabilique semine
                        progenitum ferunt; quod faciem atro rubore suffusam tuberculis, qui saniem
                        leuiter expuerent redundantem, oculosque introrsus recedentes, et atroci
                        vipereoque obtutu scintillantes ac igneos ostenderet; quos nec amici quidem
                        et familiares contuendo ferre possent, quanquam eos inter foeminas
                        iocabundus, mira commutatione ad lenitatem conuertere consuesset. Caeterum
                        artus reliqui ad decorem egregie respondebant, quum ei esset habile corpus,
                        valida neruorum compage firmissimum, quod tam apte quam impotenter ad
                        cunctas pedestris et equestris armaturae, ludorumque omnium exercitationes
                        afferebat; vtpote qui longissime et peritissime iaculari, in palaestra vel
                        robustissimum quenque prosternere, currentem in arena taurum vno macherae
                        ictu decollare didicisset. Susceperat eum in minori fortuna Rodericus pater,
                        ex Vannotia Romana, quam a formae venustate, et morum illecebris, miraque
                        demum foecunditate legitimae prope vxoris loco habuisse constat. Vigebat
                        adolescente in Caesare peracutum et erectum ingenium, proptereaque missus
                        fuerat Pisas, vt in Gymnasio iuri ciuili operam daret. Sed vbi pater
                        Pontifex est renunciatus, in Vrbem propere rediit, galerique purpurei
                        dignitate collara in Senatum cooptatus est: quem honorem postea fastidiuit
                        atque reiecit, quum ad firmiores opes magnaque imperia effreni libidine
                        raperetur. Primum omnium permutati ingenij et fluxae fidei documentum
                        praebuit, quum a Carolo Gallorum rege Neapolim contendente, cui a patre
                        Pontifice legati specie, comes et obses datus fuerat, e Velitris Romam
                        profugisset. Exinde armorum studio teneri, contemnere galeri decus. et
                        Candiano fratri, qui ductaret exercitum, inuidere coepit, eo quidem
                        insanae</p>
                    <pb id="s131" n="131"/>
                    <gap desc="illustration" resp="sampling"/>
                    <p>aemulationis exitu, vt ipso fratre Candiano, quo cum hilariter apud matrem
                        coenarat, iugularo, proiectoque in Tyberim, se totum a senatorio ordine,
                        abdicata purpura, et desumpro militari sago ad arma transferret, et
                        Pontificiis copiis praeficeretur; conniuente prorsus ad immane parricidij
                        scelus patre Pontifice; qui et ipse vim sibi afferri ab efferato filio
                        proculdubio metuebat. Itaque sublato principatus aemulo, quod ita ad
                        explendas cupiditates expediret, Gallis se coniunxit, fecitque sponsalia cum
                        Carlota Alibretae familiae regij sanguinis puella, apud Aquitanos pernobili.
                        Tum enim Pontifex totus in eam incubuerat curam, vt ingentes filio opes,
                        peramplique imperij facultates, vel summa cum iniuria pararet: eiectis primo
                        Vrbe Latioque Columniae familiae proceribus, Vrsinisque demum insigni dolo
                        pernecatis, et excisa prope Gaietanorum familia, quum eius preceres,
                        occupato eorum dominatu, veneno aut ferro sustulisset. Verterat quoque
                        eandem saeuitiae atque perfidiae rabiem in reliquos Pontificiae ditionis
                        regulos, quatuorque simul Camertium proceres. Varaniae antiquissimae stirpis
                        strartgulârat: Guidonem Feltrium Vrbino pepulerat: Ioannem Sfortiam Pisauro
                        adempto, paratam caedem effugere coegerat; expulsis etiam Arimino
                        Malatestis. Et quum Galliae togatae imperium affectaret, Catherinam Sfortiam
                        Hieronymi Riarij quondam vxorem, Gallicis fretus auxiliis, Foroliuio et
                        Forocornelio deiecerat, captamquo constantissimi animi foeminam, magno
                        probro, et parum virili superbia in triumphum Romam perduxit. His tantis
                        belli sumptibus, quum sacrosancti aerarij pecunia minime sufficeret,
                        opulentissimum quenque ex aula sacerdotem, et in his aliquot Cardinales
                        veneno tollendos curabar, vt eorum diuitiis in Fiscum redactis potitus, pro
                        fusissime largiretur. Vna enim liberalitate quamilites sibi obnoxios et
                        fidos redderet, famam quaerebat, ita vt quum asciuisset sibi in stipendium
                        multos vndique manu promptos, et ex secunda classe Romanorum ciuium censu
                        atque <pb id="s132" n="132"/> audacia praepotentes, affectare Romanae
                        ciuitatis imperium, Vrbem Hispanis inquilinis replere, et per eos
                        nobilissimi sanguinis proceres, quos eiecisset, diu areere e patria
                        speraret. Haec cum impio patre cogitans, attonita in Vrbe noctu vagabatur,
                        quum nusquam interdiu viseretur, quoniam lucem libenter effugeret, ne
                        deformis et truculenta facies spectaretur. Nouissime tot caedium cruore
                        nondum satiatus, Astorem Manfredum, quem Fauentia expulerat, quod esset
                        decorus adolescens, sceleste et immaniter prius constupratum, et mox fracta
                        ceruice necatum, Tyberi mersit. Hanc infamis seculi pestem quum neque Dij,
                        neque homines ferre possent, faralis Pincernae error ad praeclaram magni
                        numinis prouidentiam vtrunque sustulit, quum in Vaticana villa coenantes, ex
                        medicata Falerni vini lagaena, parataque ad exitium nonnullis Cardinalibus
                        conuiuis, venenum bibissent. Pater senex non diu veneni vim ferre potuit; at
                        ipse qui dilutius bibisset, atrocissimo, sed non lethali morbo correptus
                        est; sic vt magnis conseptus copiis dux acer, sibi vsui esse nequiuerit,
                        dilabentesque copias, et duos veteres hostes paucissimis diebus Pontifices
                        creatos viderit. Sed Iulius hominem vel mille neces meritum, quem in mole
                        Hadriani custodiri iusserat, ea pactione dimisit, vt togatae Galliae arces
                        reciperet. Elapsus itaque Caesar ab Ostia nauigio Neapolim peruenit, vbi a
                        Magno Consaluo iussu regis comprehensus est, atque in Hispaniam deuectus; ne
                        vir belli cosus, quum ad eum magnus milirum concursus fieret, recentis in
                        Italia partae pacis tranquillitatem turbaret. Ad extremum Caesar post
                        tertium annum deceptis custodibus e Medinae arce funibus se deiecit,
                        beneficioque Beneuentani reguli nactus equum, ad Ioannem Cantabriae regem
                        confugit. Apud hunc, armis cum Alarino regulo contendentem, militans, quodam
                        tumultuario praelio ad Mendauiam victor, glande traiectus concidit; sic vt
                        non agnitus, et exutus armis qui triumphum meruerat, ad regem nudus sarcinae
                        modo vili iumento impositus, pendentibus brachiis et cruribus referretur.
                        quo exitu ferox animus corpore excedens laetari potuit, quum ea victima non
                        hosti ignoto, sed manibus tot insignium procerum, quos crudelissime
                        pernecasset, acerbissimis tormentis dilaniata omnino mactari debuerit.
                        Sepultus est Pompelonae, arguto Hispani poetae carmine honestatum, quod
                        Latine postea Antonius Vacca ad eandem sententiam sic vertit:</p>
                </div2>
                <div2 id="GiEB.01.155" n="155" type="section">
                    <head>ANTONII VACCE.</head>
                    <l>Terrae qui modo terror vniuersae</l>
                    <l>Valentinus erat, sepultus hic est.</l>
                    <l>Tantillo hoc spacio quiescit, orbem</l>
                    <l>Bello qui potuit mouere totum.</l>
                    <l>Hospes qui freta longa, quique terras</l>
                    <l>Curris, res auidus notare dignas,</l>
                    <l>Siste hic adueniens gradum, neque vltra</l>
                    <l>Iam quoquam properes; videre maius</l>
                    <l>Toto nil potes orbe digniusque</l>
                    <l>Quam quo tantus homo tacet sepulchrum.</l>
                </div2>
                <div2 id="GiEB.01.156" n="156" type="section">
                    <head>ANDREAE ANGVLII.</head>
                    <l>Heu quantum fuerat satius, dux maxime Caesar</l>
                    <l>Borgia, tam claris Romae natalibus ortus</l>
                    <l>Hispano patre, magnarum puer indole sulgens</l>
                    <l>Virtutum, et iuuenis donatus honore Galeri</l>
                    <l>Purpurei, nunquam tam foede insignita tanta</l>
                    <l>Tu despexisses; regnandi dira cupido</l>
                    <l>Inuasit, quum te rarantem sanguine fratris,</l>
                    <l>Vel saltem est animum aggressus quum bellicus ardor</l>
                    <l>Ille tuum, priscos quo aequasti Marte Quirites,</l>
                    <l>Totque duces, validasque actes, totque oppida et vrbes</l>
                    <l>Vicisti, indutus mentemque animumque tyranni</l>
                    <l>Aut nihil, aut Caesar demens iactare solebas.</l>
                    <l>Debueras pro fama aeterna, pro laude perenni</l>
                    <l>Praelia tractare, vt Romae celeberrimus olim</l>
                    <l>Mos fuit; at non illa inhians et sanguine et aure</l>
                    <l>Exercere, domo dominosque expellere auita,</l>
                    <l>Totque horrenda animo comittere funera saeuo,</l>
                    <l>Quae pudor Hispano me ortum genitore, Quirini</l>
                    <l>Inque vrbe, et tectis hisdem tam foeda referre</l>
                    <l>Nunc prohibet; sacri quum speti iniuria honoris</l>
                    <l>Magna olim edocuit mortales satque superque</l>
                    <l>Cantabriaemiser vt cecidisti inglorius agris.</l>
                </div2>
                <div2 id="GiEB.01.157" n="157" type="section">
                    <head>Nicolaus Vrsinus Petiliani Comes.</head>
                    <p>HOc honesto caluitio derasaque barba, et vetere leuis armaturae cultu,
                        Petilianus maxime vigilantis, et vere staruarij ducis specimen praebebat,
                        quum Venetis militaret et Vrsinae familiae decus, post enectum Neapolitano
                        in carcere Virginium, illustri armorum studio tueretur. Is plura stipendia
                        vario militiae munere Pontificibus, Florentinis, atque Aragoniis fecit;
                        cautique semper et egregie constantis famam est consecutus. Bis aliena
                        potius perfidia, quam sua culpa in potestatem hostium deuenit; semel ad
                        Cesenam Ferdinando Aragonio militans, quum forte ad vrbis Decuriones pro
                        expediendis commeatibus ascendisset; eum nanque inermem et nihil tale
                        suspicantem Guido Guerra vir factiosus et insolens comprehendit, frustra
                        reclamante Cesenatium senatu; sed ab ea vi temere illata, Guido qui Gallis
                        adhaeserat, eum habuit</p>
                    <pb id="s133" n="133"/>
                    <gap desc="illustration" resp="sampling"/>
                    <p>euentum, vt ab Aragoniis in vrbem irrumpentibus continuo pelleretur. Iterum
                        vero ad Nolam quo ipse et Virginius cum Aragoniis copiis, ingruente ad
                        Capuam Carolo sese contulerant. Ibi enim dedentibus vrbem Nolanis, ea
                        conditione vt duces copiaeque regiae incolumes forent, Arsius Gallus contra
                        fidem pactionis ipsos duces manu cepit, et copias hostiliter diripuit. Eo
                        modo captiuus quum in Galliam a Carolo perduceretur, e medio Tarrensis
                        pugnae tumultu ad Venetam aciem pro fugit; sic vt seuero vehementique suo
                        horrtatu, nutantes copias, et foedam proclinatas in fugam opportune
                        retentaret, restitutisque animis ad conseruandos ordines egregie
                        confirmaret. Qua cohortatione summa procul dubio clades auersa est, et
                        grauioris ignominiae dedecus Italo militi ademptum tanta cum laude, vt mox a
                        Legatis Venetis et Sfortianis seruati exercitus gratiae certatim agerentur.
                        Ex inde Veneto conductus stipendio, in obsidione oppugnationeque Nouariae
                        strenuam nauans operam, Gallici tormenti pila iuxta renes ad dubiae salutis
                        euentum vulneratus est. Post id vero bellum prospere confectum, Veneti
                        collecta authoritate florentem, in Francisci principis Mantuani discedentis
                        locum, Imperatorem creârunt: qui honos perpetua cum dignitate nominis, vsque
                        ad vitae exitum ei permansit. Eius ductu Germanorum copiae iussu Caesaris
                        per Athesis vallem irrumpentes, quum Gallorum auxilia Triuultio duce, et
                        Hispanorum cohortes contra Germanos Venetis accessissent, post expugnatum
                        Petrae Castellum repressae sunt. Nec multo post dirae coniurationis bellum
                        in Venetos est exortum, conspirantibus in vnum cunctis Europae regibus ad
                        excidium Veneti nominis. Cuius atrocissimi turbinis procellam Venetus diu
                        ferre nequiuit, amisso scilicet ad Abduam exercitu, quo die aduersus Gallum
                        regem Petilianus vllo vsui vel eximie cautus et fortis imperator esse non
                        potuit, quum in id male exploratum pugnae discrimen ab inconsulto
                        praeproperoque collega Liuiano, vel renitens et <pb id="s134" n="134"/>
                        nolens raperetur. Ab ea clade Venetus cunctis prope copiis et vrbibus exutus
                        est. Nam singulae ciuitates aduentantis cum terrore victoris regis, nec
                        impetum, nec ipsam vrgentem samam sustinentes, extemplo rebellabant. Solus
                        Petilianus e suorum strage se recipiens, vt iterum operam praestaret, animum
                        non despondit; suasitque patritiis Venetis, vt de Republica non desperarent:
                        positis nanque castris ad Mestrium oppidum, et collectis profli gati
                        exercitus copiis, constanti animo substitit; amissoque Patauio, vt Taruisium
                        in potestate retineretur, immisso praesidio curauit. Neque diu post, non
                        semperimmitis Fortuna, inflictarum pertaesa cladium, ita commutata est, vt
                        prae pudore Venetis viam aperiret, qua Patauium reciperent. Excubante
                        siquidem in eam curam Petiliano, Andreas Grittus Venetus legatus, e Taruisio
                        cum expeditis copiis noctu mouens, eius portae, quae Cauda longa vocatur,
                        pontem, foeni plaustro de industria obsessum occupauit; oppressisque
                        praesidij Germanis, vrbe atque arce potitus est. Qua contumelia singularique
                        iactura accensus Caesar, intra paucos dies e Germania descendit;
                        castrametatusque ad Fanum beatae Helenae, Patauium ingentibus tormentis
                        expugnare adortus est: cessissetque ea vrbs amplitudine et vetustate
                        pernobilis, proculdubio Caesari non suis modo e Germania magni roboris
                        copiis; verum etiam Gallorum et Hispanorum auxiliis confirmato, nisi
                        Petilianus supremo Romanae virtutis opere edito, murum perruptum hostilibus
                        tormentis, iamque ad ingressum audaciae hostium patentem, memorabili
                        fortitudine defendisset. Caesar enim alioqui bellicosus, et in dubiis
                        ausibus plerunque pertinax, vbi militare decus emineret, postquam Hispanos
                        fortiter repulsos, et foeda missilium ignium, omniumque telorum clade
                        obrutos vidit, ab vltimi certaminis alea temperandum multis de causis
                        iudicans, irrito conatu elusus et inglorius in Germaniam rediit. Neque fata
                        Petilianum partae gloriae suae diu superstitem esse voluerunt; nam
                        septuagenario maiorem diuturnae vigiliae, immoderatusque labor,
                        administrandis regendisque praesidiis susceptus, facile confecerunt; sic vt
                        eum lenta febris, et concitata aluus ad Leonicum Vicentini agri oppidum non
                        multis diebus extinguerent. Senatus tanquam summae fidei atque prudentiae
                        ducem non temere luxisse visus est, quando ei postea parem frustra
                        desiderârit; ob idque ei honoris causa e ligno equestrem statuam erigi
                        iussisset; eo tamen decreto, vt ei tranquilliore Reipublicae tempore, aenea
                        inaurata ponereturs vel ob id perenne decus merito, quod pro externis
                        regibus (vti Romanum decebat) nusquam arma ferens, pro gloria tantum aut
                        salute Italici nominis omni tempore dimicârit.</p>
                </div2>
                <div2 id="GiEB.01.158" n="158" type="section">
                    <head>ANTONII FRANCISCI RAINERII.</head>
                    <l>Vrsini venerare ducis picta ora manusque</l>
                    <l>Erydanum quicumque bibis; Tyberimue, Athesimue,</l>
                    <l>Tyrryheno quicunque mari, Hadriacoue potenti</l>
                    <l>Allueris; celsi aut iuga suspicis Appennini.</l>
                    <l>Ille etenim Ausonios cum se effudisset in agros</l>
                    <l>Horrida tempesias, totamque inuoluier armis</l>
                    <l>Cerneret Italiam; et trepidantes pectore partes</l>
                    <l>Italiae Venetos decus, et cum maximus hostis</l>
                    <l>Fulminibus claram Pataui contunderet vrbem</l>
                    <l>Exitium in magnum; stetit imperterritus ille</l>
                    <l>Huc illuc aciem voluens, vrbemque pererrans,</l>
                    <l>Romulidûm prisca fractus qua Barbarus arte</l>
                    <l>Vique animi inuicta, Ausoniis excessit ab oris.</l>
                    <l>Salue o bellipotens, tot qui vnus millia contra</l>
                    <l>Sublapsam nobis vigilando restituis rem.</l>
                    <l>Qui fera Gallorum, et Germanae roborae pubis,</l>
                    <l>Innumeras acies qui comprimis Hispanorum.</l>
                    <l>Et coniuralos Itala in praecordia reges.</l>
                </div2>
                <div2 id="GiEB.01.159" n="159" type="section">
                    <head>Franciscus Alidosius Cardinalis Papiensis.</head>
                    <p>NON ineptum fore putauerim, ad instituendam rectae atque honestae vitae
                        disciplinam in sacratis viris, si ad exemplum posteritatis Francisci
                        Alidosij Cardinalis vita improba, et non sero subsecutus peruersos mores
                        inusitatus interitus exprimatur. Sic vt eius nobis haec imago ex viuo vultu
                        ducta magnae sit admirationi, quod tantam in se decori et liberalis aspectus
                        dignitatem prae se ferre videatur; vt hinc coniectari liceat deprauati animi
                        labem illustris formae specie aliquandiu posse contegi, abscondique facile
                        vel peritissimis physiognomiae artis magistris. Ortus erat ex nobili
                        Alidosiorum familia, quae in AEmilia via Forocornelij principatu olim potita
                        est; educacusque liberaliter, sed aliquanto licentius, quam exuenti
                        pueritiam ad tuendum pudorem expediret. Adolescens nanque roseo ingenuoque
                        ore conspicuus, Iuliano Rouereo adhaesit, qui postea pontifex Iulius
                        Secundus appellatus est. Apud hunc multis et arcanis, expediti ingenij et
                        parati corporis obsequiis, quantam nemo alius inter aequales, gratiam
                        promeruit; quanquam eam aduersus prostratae pudicitiae rumor vehementer
                        eleuaret, quod inuerecunda consuetudine, aulae principes sibi conciliasse
                        crederetur; vnde illi purpurei galeri honos mature collatus est,
                        permagnaeque illi ex sacerdotiis diuitiae, nunquam frustra petenti,
                        affluenter obuenerint; sed quibus coniunctae (vti mox apparuit) insitaeque
                        essent familiares superbo eius ingenio pestes, cum libidinis et gulae, tum
                        procacitatis et aleae, malignique liuoris; quae hominem</p>
                    <pb id="s135" n="135"/>
                    <gap desc="illustration" resp="sampling"/>
                    <p>natura irrisorem, et ab aequo et bono dissidentem, ad sermones contumeliosos
                        et impuros, impuden tibusque mendaciis refertos impellebant; vt ex commodo
                        pro ferendae ambitionis et voluptatis instrumenta pararentur. Mire enim sibi
                        placebat, quum plerosque eius ordinis splendoris et munificentiae gratiaeque
                        nomine prorsus anteiret; postquam ei literarum et verae virtutis ornamenta
                        de essent, et non obscure Foro cornelij dominatum optimo iure se petere a
                        non ingrato Pontifice profiteretur, quod eam vrbem olim Alidosij maiores
                        obtinuissent. Caeterum in ea re Iulium spe sua duriorem inueniebat;
                        occupatum scilicet Gallico bello, et concilij a Gallo rege indicti
                        offensionibus circumuentum, nec quicquam aliud coquentem, quam vt Pontificij
                        imperij opes augeret, itudio religionis, amoreque patriae communis, quam in
                        libertatem asserere a duerlus externas gentes magnopere conten debat. Verum
                        Fortuna generosis atque sanctissimis consiliis a duersa, ita Iulij coepta
                        perturbauit, vt vndique victor Gallus, impotentibus fretus armis maxime
                        vrgeret. Quo rerum successu Alidosium peruerse potius laetatum, quam malo
                        publico consternatum ferunt; vtpote qui pristinae innixus cupiditati, Foro
                        cornelij vrbem beneficio Galli victoris, quam Iulij munere adipisci mallet;
                        proptereaque persidiosis artibus, importuna ad sustinendum gerendumque
                        bellum impedimenta, Francisco Mariae Feltrio, qui Pontificiis praeerat
                        copiis; afferre diceretur, vt Gallis incumbentibus victoriam aperiret. Erat
                        enim Bononiae in munere legationis expediendis castrensibus rabus atque
                        pecuniis, obscuro quodam astu semper aduersus, et vsque adeo auaritia,
                        libidine atque saeuitia infamis, vt a Bononiensibus Verre Tulliano
                        rapacioret saeuior vocaretur; ob id praesertim quum insontes nec vllo
                        iudicio conuictos, simplicissimo tantum liberoque ore locutos patritios
                        quatuor, ad inanem ciuitatis terrorem strangulasset; eoque acerbius, quod
                        nulla Pontificij itissus in eorum necem documenta extarent. Fuêre ij
                        Albertus <pb id="s136" n="136"/> Castellius, Innocentius Aringherius,
                        Sellustius Guidottus, et Bartholomaeus Magnanius, qui nunquam de prodenda
                        vrbe Tomniassent. Itaque alienato populo, et Gallis appropinquan tibus,
                        Triuultio summo duce, Feltrianae copiae, et Veneta item auxilia his sub vrbe
                        coniuncta, primo repentinoque impetu foede prossigata sunt; ita vt
                        irrumpentes Bentiuoli veteres tyranni in vrbem reciperentur, aperiente
                        Galeriam portam Laurentio Ariosto, quem Alidosius Bentiuolae factionis
                        studiosum cohortibus conscriptis portarum custodiae, perfidiose aut imperite
                        praefecerat. Erat tum Rhauennae Iulius Pontifex, ad quem Feltrius amissis
                        copiis peruenerat, quum eo etiam Alidosius vrbe atque arce desertis, se in
                        fugam eiiciens, conuolasset; vt scelesti admissi erroris veniam incusata
                        fortuna deprecaretur. Verum hoc meditanti surda fata et superi scelerum
                        vindices non arriserunt, eum (siquidem mula vectum, indutumque atri coloris
                        penula, Hispanicoque pileo, depositis purpurae senatoriae insignibus,
                        Feltrius pedes ad Pontificem ire pergentem, iuxta Vitalis aedem adeptus,
                        mucrone per ilia grauiter adacto) e mula deturbauit. Quum cadenti Mondulphus
                        equitum praefectus latiore sica malam cum auricula discidisset, Philippus
                        demum Auria reperente ictus Feltrio, iacentem impresso ad praecordia gladio
                        humi confixit; nihil se commouentibus praetorianis aliquot equitibus, qui
                        stupente atque attonito Guidone Vaino, ipsorum duce praetoriique praefecto,
                        neque animos, neque arma ad ferendam cadenti opem expedire potuerunt. Iulius
                        ad nuncium tanti patrati facinoris exclamans, neuter inquit eorum me
                        fefellit; quod ominabar enim, non sero euenturum sciebam; sed me fratris
                        filij dispudet, quod dextram sacrato sanguine polluerit, quum priuato
                        indulgere odio, quam publicae saluti, immitis patrui desertor maluisse
                        videri possit. Sed Triuultius hostis egregie pius et prudens, Iulium
                        Rhauennam tumultuose excedentem persequi noluit, recepta scilicet Bononia
                        contentus, quam Gallicis adiutus armis Pontifex ante quinque annos
                        acquisisset. Eius patratae caedis nomen diuersi iudicij famam tulit, quum
                        alij ad sacrosancti ordinis immaniter violati contumeliam, execrabilis
                        inusitataeque caedis facinus detestarentur, quo Feltrius scelesto exemplo
                        aditum ad Cardinalium caedem patefecisse videtur; Alij porro extra aulae
                        adulationem positi, hominem impense celebrarent, qui aequissimo iure,
                        sacrati senatus probrum et purpurae dedecus, tanquam plane monstrum,
                        generosa et vere Herculea manu sustulisset.</p>
                </div2>
                <div2 id="GiEB.01.160" n="160" type="section">
                    <head>PAVLI IOVII Iunioris.</head>
                    <l>Improbior Caco, Lernaeque immanior hydra,</l>
                    <l>Geryone asperior;</l>
                    <l>Ille est, Ausoniae non enarrabilis aulae</l>
                    <l>Pestis et opprobrium</l>
                    <l>Iam tum vulgatum cunctis Alidosius oris;</l>
                    <l>Quem tamen impauidus</l>
                    <l>Sustulit Herculeo confossum Feltrius ictu,</l>
                    <l>Scilicet vt merito</l>
                    <l>Sublatus terris Stygias inuiseret vmbras</l>
                    <l>Tergeminumque canem,</l>
                    <l>Perpetuas illic poenas, et saeua daturus</l>
                    <l>Supplicia, heu miserum,</l>
                    <l>Te pudor et pietas, et religionis honores</l>
                    <l>Deseruêre simul,</l>
                    <l>Pro quibus inuidiam et rabiem exercere solebas.</l>
                    <l>Imperium patriae</l>
                    <l>Affectans, tumidi dum te victoria Galli</l>
                    <l>Erigit, atque putas</l>
                    <l>Illius auspiciis cuncta exoptata referre:</l>
                    <l>Sed vetuêre Dei.</l>
                    <l>At vos iam dudum caeso gaudete Tyranno</l>
                    <l>Patritiorum animae:</l>
                    <l>Et tu cum placido laetare Bononia Rheno.</l>
                    <l>Nam quis erit scelerum</l>
                    <l>Tantorum inuentor, qui tristes improbus iras</l>
                    <l>Effugiat superûm?</l>
                </div2>
                <div2 id="GiEB.01.161" n="161" type="section">
                    <head>Baiazetes II. Turcar. Imp.</head>
                    <p>BAIAZETEM, qui Othomannorum principum octauus fuit, Graecorum senum potius
                        quam Turcarum more prolixa barba vsum fuisse constar, cum ex hac imagine
                        verissima, tum etiam ex grauis nec infaceti scommatis Selymi filij dicto.
                        Hic enim, quum forte Hismaelis Persarum regis legato familiariter causam
                        quaerenti; cur subtonsa ad mentum barba vteretur, quando promissa potius
                        magnos reges deceret, sicuti Vsumcassnes, et Sulthanus Campson, paterque
                        ipsius Baiazetes nutrire consueuissent? illico respondit, se nolle ab ea
                        inutili atque importuna densae barbae ansa expositum videri, vt corripi et
                        circumduci posset a purpuratis suis, quorum improbam vim pater inde
                        cotreptus et pertractus vnquam effugere nequiuisset. Erat enim Baiazetes non
                        pertinacis interdum, sed valde obsequentis ingenij; sic vt e media
                        purpuratorum consultatione nonnunquam inuitus ad ea quae nollet actionum
                        consilia saepissime raperetur; quanquam in eo non deesset bellicus vigor,
                        constantiae laudem affectans, et iudicium in expendendis rebus aequo et
                        temperato principe dignum; vtpote qui Scythicae stirpis insolentiam atque
                        duritiem, et natura insitam genti violentiam, multa praecellentium studiorum
                        grauitate, et ex historiis sacris aptissima exemplorum vbertate temperaret.
                        Natura siquidem tranquillitati</p>
                    <pb id="s137" n="137"/>
                    <gap desc="illustration" resp="sampling"/>
                    <p>et sapientiae deditus, Peripatetici Auerrois opinionibus oblectabatur,
                        placitaque Mahomeranae legis, diligentius quam regem bellicae gloriae auidum
                        deceret, rimari credebatur. His cogitationibus occupatus, quum pater
                        Mahometes mortuus esse nunciaretur, atque ipse tum esset in Cappadocia, ab
                        ipso sperati imperij limine, a Praetorianis purpuratorum malignitate
                        concitatis, pene exclusus est, Corcutho nepote in Regiam sedem sublato. Sed
                        non multo post, cum ipsa pueri imbecillitas, tum obortus inde iustus pudor,
                        imperium auo debitum et ereptum, praetoriaris largitione pacatis facile
                        reddiderunt, eoque facilius quod Gemes Baiazetis frater ad impetium
                        aspirans, comparatis copiis aduentaret. Verum Fortuna Gemem tribus victum
                        praeliis ita perculit, vt Rhodum confugere cogeretur, captusque ibi Romano
                        Pontifici custodiendus Romam duceretur. Ex inde Baiazetes intestino bello
                        liberatus, more maiorum in Christianos arma conuerrit: quorum impetu fere
                        perpetuo Valachos ad istri ostia ad empto Moncastra multis incommodis
                        afflixit, ingentique pugna edita, Illyriorum Pannoniorumque et Croatorum
                        copias pro communi salute in vnum coeuntes, apertisque in campis contemdere
                        ausas, per Cadum bassam eunuchum non longe a Sauo trucidauit: neque vsquam
                        praeterquam ad Tarsum vincentibus egregie Mamaluchis, aduersam belli
                        fortunam expertus est. Exorto demum Veneto bello non terrestri modo, sed nau
                        ali apparatu patre validior, ita irrupit, vt Schenderbassa luctuosa
                        incursione, vltra Tiliauentum in Euganeos penetraret, et Deuthes praeffectus
                        classem Venetam Grimano duce ad Spora das insulas in fugam coniiceret,
                        Venetasque opes exolescente eorum disciplina sibi in posterum mari contem
                        nendas ostenderet: quum anno sequenti Barbarus ipse audacior factus,
                        Peloponnesum intrans, expugnata fortiter Methone, et ad eundem victoriae
                        terrorem, Corone, Pileo, Crisseo Naupactoque in deditionem acceptis, et
                        paulo ante occupato Dyrrhachio, terra marique <pb id="s138" n="138"/> victor
                        euasisset. Sed Hispaniae Galliaeque regibus in publica religionis causa
                        Veneto opem ferentibus, ea conditione pax a Baiazete impetrata est, vt
                        recepta dudum Cephalaenia, Venetae (vti antea fuerat) esset ditionis: et
                        Leucas, Nerythusque insula, quam Pisaurus Venetus nauiter expugnârat, Turcis
                        redderetur. Eius autem conciliandae pacis Grittus author eo Barbarum
                        facilius persuasit, quoniam in Perside Hysmael Sophus ex progenie
                        Vssumeassanis sese regem effecerat, inuecta nouae religionis opinione, quam
                        ingenti fama superstitio sillimi quique, earum gentium credulitate nouae
                        legis persuasi, ardentissime equerentur; vsque adeo supra religionis causam
                        felicibus armis formidolosus, vt Othoma~nico imperio hostis immineret. Nam
                        eius clientes sectatoresque in Cappadociae fines, trahendorum in causam
                        populorum nomine penetrârant; binosque iam Bassas Caragium et Halim,
                        geminosque exercitus duobus oppressis ducibus occidione deleuerant. Huius
                        belli timor eo Baiazetem senem perpulit, vt de successore deligendo
                        cogitaret, purpuratorumque perfidiâ Selymus filiorum natu postremus, quem
                        paulo ante praelio superatum parricidam appellârat, fraude et dolis patre
                        eiecto Constantinopolitano imperio potiretur, et senem patrem, vir saeuus
                        atque impius, exutum regno veneno tolli iuberet. Per hunc modum Baiazetes ad
                        Dimotocum vicum, hortorum amoenitate nobilem, iuxta Ponticum littus ire
                        pergens, quum regnasset annos triginta duos, aerumnosam vitam exoptata morte
                        commutauit; eo quidem seipso minus miser, quod Acomatis et Corcuthi filiorum
                        Nepotumque aliquot regra indole iuuenum, atrocissimam necem non viderit,
                        quum vixisset annos septuaginta tres, sub id ferme tempus, quo Iulius
                        Pontifex, pro salute dignitateque Pontificij nominis aduersus Gallos
                        concilium excitantes, controuersiam armis finiendam susceperat.</p>
                </div2>
                <div2 id="GiEB.01.162" n="162" type="section">
                    <head>IANI VITALIS.</head>
                    <l>Dum rerum exquiris causas, et dum [?]cul Hunnos</l>
                    <l>Carmannos, Cilices, Sauromatasque domas.</l>
                    <l>Baiazete, domi proles tua te petit armis,</l>
                    <l>Et te per fraudes amouet imperio;</l>
                    <l>Adijcit inde nouum sceleri scelus, et tibi miscet</l>
                    <l>Pocula lethiferis illita graminibus.</l>
                    <l>Interpestiuos crudelis vipera foetus</l>
                    <l>Per sua sic tandem funera, rupta parit.</l>
                    <l>Quid tutum est cui sint ingentia regna tyranne,</l>
                    <l>Si timeat natos, progeniemque suam?</l>
                </div2>
                <div2 id="GiEB.01.163" n="163" type="section">
                    <head>Gasto Foisseius.</head>
                    <p>QVis vel imperitus ex humano vultu interni moris coniector in hac decora
                        imberbis iuuenis facie, diuersas inter se pugnantes partes non admiretur?
                        Quando hinc diffusus per genas argenteus fulgor, ad maturae frugis pallorem
                        sensim euadens, vsqueadeo generosumos commendet, vt vehementer spectantes
                        alliciat. Illinc vero radiantes, cauique oculi, praeferocis animi indices,
                        contuentes absterreant. Hac enim specie spirantem bellicam vim Gastonem
                        Foisseium saepe vidimus, quum feruido ingenio arma quatiens, insignes
                        victorias et triumphos agitaret. Is ab auunculo rege Ludouico, quem oris
                        atque animi indole referebat, in Italiam cum impe rio missus, tanta vi
                        celeritateque, sua atque aliena arma exercuit, vt prius Dux quam miles; ante
                        triumphator quam acclamatus Imperator extiterit, summis profecto nobilioris
                        seculi ducibus praeferendus; nisi in ipso victoriarum cursu adolescens
                        plenus gloria cecidisset. Incredibili nanque celeritate ad parandam ei
                        inusitatam laudem et immaturum vitae exitum properantibus fatis, irrumpentes
                        in Insubrum agros hostes Heluetios acerrime sustinuit, et in patriam
                        repressit. Bononiam per lutulenta itinera praeduraeque; hyemis glaciem
                        raptato exercitu, formidolosa Hispanorum obsidione atque oppugnatione
                        liberauit: igneque rapidior inde digressus, Venetas copias ad Athesim fuso
                        Baleono duce protriuit: atque eodem cursu per arcem Brixiam aggressus,
                        praesidij Veneti, Brixianique populi cruentissima strage edita, rebellantem
                        vrbem recepit atque diripuit; sic vt mox tanta subnixus victoria, rursus ad
                        Hispanos verteretur, vt Rhauennatium campos, insigni certe victoria, sed
                        fatali suo interitu nobilitaret. Inflammatus nanque immoderato ardore
                        delendi hostis, quum iam plane victor, stratis aduersariorum alis et
                        legionibus incitato equo cum paucis; recipientes sese hostes, persequeretur,
                        sub aggere profluentis amniculi confossus interiit; eo quidem euentu, vt
                        morte sua seruasse reliquos hostes, et rem Romanam in summum adductam
                        discrimen, metu atque periculo liberasse iudicetur. Verum ab ea mox cruenta
                        exitialique victoria Galli, execrante eos damnanteque impietatis Iulio
                        Pontifice, prementibusque iterum Heluetiis, Italiae possessione deiecti
                        sunt. Ob eas res gestas Matthaeus Sedunensis cardinalis, Heluetiis
                        legionibus praepositus, vt irato Pontifici obtemperare videretur, Gastonem
                        Mediolani aurata in arce magnificentissime tumulatum ab excelsa
                        testudinetempli maximi detrahi iussit, quod ossa infensissim et sacris
                        interdicti hostis, indigna eo superbae pompae spectaculo iudicaret; Quando
                        ad exornandum impiae victoriae trophaeum sacrosancti Pontificis vexilla ad
                        ignominiam tholo suspensa spectarentur.</p>
                    <pb id="s139" n="139"/>
                    <gap desc="illustration" resp="sampling"/>
                </div2>
                <div2 id="GiEB.01.164" n="164" type="section">
                    <head>ANTONII FRANCISCI RAINERIT.</head>
                    <l>Funera quis mimorada canat, clademque Rhaue~nae,</l>
                    <l>Et tua summe ducum facta, obitumque simul?</l>
                    <l>Ingentes cum tu incedens per corporum aceruos,</l>
                    <l>Iam victor strage concidis in media.</l>
                    <l>Gallia sensêre Hesperij, quam viuida virtus</l>
                    <l>Sic obitu iuuenis Decios imitaris, et armis</l>
                    <l>Sic geminos belli fulmina Sciptadas.</l>
                </div2>
                <div2 id="GiEB.01.165" n="165" type="section">
                    <head>Ludouicus Galliae Rex.</head>
                    <p>INLVDOVICO Galliae rege, eius nominis duodecimo; flagrantissimum armorum
                        studium enituit, quo in vtranque fortunam diuerso euentu longe clarissimus
                        extitisse videtur; sed qui in omni vita pro ferendi imperij, quam praeclari
                        nominis auidior a plerisque sit existimatus, quod contra insitum generosis
                        Gallorum regibus morem parum pius, et saeuus, pecuniaeque tenax haberetur;
                        quanquam ipse eo nomine quod Romanum Pontificem impugnaret, impius Caesarum
                        exemplo dici nollet, et saeuitiem plerunque tuendo regno necessariam esse
                        diceret, nimiaque auri profusioneregni vires a sano rege minime eneruadas
                        arbitr aretur. Eum nanque nulli sumptus a suscepto semel bello nunquam
                        detêrrebant, quum parsimonia potius. quam populorum expilatione gauderet.
                        Proinde viri militares eum tanquam illiberalem, minimeque largitorem ex
                        animo non amarent, et ex aduerso populi eum tanquâ innoxium, et licentiam
                        militarem edictis et poenis coercere solitum impense venerarentur. Caeterum
                        ei vel minus benigno</p>
                    <pb id="s140" n="140"/>
                    <gap desc="illustration" resp="sampling"/>
                    <p>quam aulae luxus expeteret; recti atque aequi erga omnes mortalium classes
                        praeclarum ius inerat, quando nihil debere, potius quam multa largiri
                        sapientem regem oportere Praedicaret. Neque enim quisquam vel infimi ordinis
                        creditor diu cunctantem quaestorem expectauit: nam regij huiusmodi
                        expediendae pecuniae ministri, vsque adeo exigentibus prompti aderant ad
                        abolenda mala no mina, vt militi praesertim stipendiorum suorum statis
                        temporibus eertissimus esset prouentus: qui tamen donatiui
                        extraordinariaeque munificentiae auidi, tanquam impunitis superioris seculi
                        rapinis assueti, noui lucri spem sibi ereptam, regia, eaque plane ignobili
                        moderatione quaerebantur. Visus quoque est natura saeuior, aut certe aequo
                        seuerior, quum vlcisci quam parcere mallet, et pene totam, magnis expetitam
                        regibus clementiae laudem, tanquam saepe noxiam aut inanem repudiaret. Tum
                        enim aut inepte aut parum generose sese inexorabilem et immitem ostendit,
                        quum Ludouicum Sfortiam pulsum dominatu, infamique pro ditione captum, et
                        coniectum in carcerem, erepto scribendi solatio, miserum mori coegisset,
                        tantique modo nominis principem conspectu suo indignum arbitraretur. Ab
                        eadem etiam belli felicitate Federicum regem Neapoli eiectum, et ad se cum
                        inuidia Hispani regis in Galliam confugiehtem, ad pedesque proiectum, nullo
                        vel mediocris vrbis principatu collato, in spem honestioris vitae erigendum
                        purauit; quum non multo post Federicus et exul et miser, ex dolore irritae
                        spei fato concesserit; saepe dolens et in luctu gemens, quod opinione sua
                        esset deceptus, quum infidelis propinqui regis malignitatem optima ratione
                        detestatus, apud verum hostem clementiam omnino quaerendam iudicasset.
                        Implacabilis quoque saeuitiae non multo post damnatus est, quum Auogarium,
                        tenerae adhuc aetatis adolescentem, regia in aula aliquandiu nutritum, eius
                        Aloisij filium, qui Brixiam Gallis ademerat, proptereaque a victore Foisseio
                        dissectus in frusta, admissi sceleris poenas dederat, tanquam obsidem
                        paternae fidei, <pb id="s141" n="141"/> eadem securi percuti iussisset.
                        Verum haec exempla inhumanitatis atque saeuitiae confirmando imperio
                        opportuna putabantur, in Italicas praesertim gentes, quae metu potius quam
                        vllis lenitatis officiis, tanquam subactae armis in fide contineri posse
                        crederentur. Qua in re Gallos postea deceptos fuisse compertum est, ipsa ad
                        euentum belli docente Fortuna. Nam Ludouicus, qui sine vulnere Sfortiano
                        potitus imperio, Aragonij nominis leges sustulerat, et Genuenses populari
                        defectione antiquam repetentes libertatem, terra marique domuerat,
                        formidandamque liberis populis arcem eorum humeris imposuerat, et Venetos
                        vna acie cruentissima ad Abduam debelârat, Iuliumque Pontificem summis
                        illatis cladibus, et erepta Bononia, ipsa prope vrbe Roma depulerat, in
                        exitu victoriarum suarum haesit, viditque se Neapolitano deiectum regno, et
                        expulsum Mediolanensi imperio; Gallos praesides Genua eiectos, receptamque
                        Bononiam, ac obiter Venetos in bonam spem veteris instaurandi imperij
                        perductos; quum Britannicis pariter, ac Heluetiis Hispanicisque armis in
                        Gallia circumuentus, qui externis terrori fuerat, sese aegerrime patria in
                        terra tueretur. Cuncti nanque veteres eius hostes pro causa religionis,
                        dignitateque exagitati Pontificis, aduersus Gallos ex censura Christiana
                        impietatis damnatos, arma desumpserans tanto impetu, vt ea vis publica ad
                        ipsos etiam veteres Gallorum socios, vti eodem impietatis scelere
                        contaminatos, recideret. Ioannes siquidem rex Nauarrae, oppugnantibus
                        Hispanis, regno excidit: et Iacobus Scotiae rex, egressus fines, vt Henricum
                        e continenti in Britanniam retrahere conaretur, conserta improspere ad
                        Tuedum pugna, victus interfectusque est: et Florentini in Gallorum gratiam
                        concilio Pisis sedem concedere praebereque ausi, reductis a Iulio in patriam
                        Mediceis veteribus dominis, amissa libertate stultae temeritatis poenas
                        dederunt. Sed Ludouicus demum se prope a Fortuna mulctatum cernens, ad
                        sanitatem ita rediit, vt ab infestis hostibus vel iniqua conditione pacem
                        redimeret, et ei a rege Henrico soror, amabilis puella venustatis, in
                        matrimonium traderetur. Verum ab his nuptiis rex iam senex, et diu pertinaci
                        et saeuo vexatus morbo, ex nuptiali sace sibirogum succendit, quum regnasset
                        annos quindecim, vixisset prope sexaginta: dignus profecto ex cumulatis
                        toties victoriis supra cunctos aetatis suae reges, praealto atque
                        ornatissimo trophaeo, nisi vetus Christianissimi cognomentum ab inconsulta
                        superbaque dissensione, quum Romani Pontificis dignitatem impotentibus armis
                        conuellendam susciperet, declaratus sacer et impius amisisset.</p>
                </div2>
                <div2 id="GiEB.01.166" n="166" type="section">
                    <head>IOANNIS BELLAY Cardinalis Parisiensis.</head>
                    <l>Prostratis Venetis, victo Ligure, Insubre capto,</l>
                    <l>Et Romae afflictis, Hesperiaeque opibus:</l>
                    <l>Palma tibi Ludouice ingens accreuerat, hanc sprs</l>
                    <l>Abstulit, at non sic abstulit illa animum;</l>
                    <l>Nec fecit (neque enim sunt haec sua) Gallia ne non</l>
                    <l>Vtraque, te patriae diceret esse patrem.</l>
                </div2>
                <div2 id="GiEB.01.167" n="167" type="section">
                    <head>Consaluus Ferdinandus Magnus dux.</head>
                    <p>HAc praeclara planeque heroica, et vere maximo duce dignissima facie sese
                        Neapolitanis ostentabat Consaluus Ferdinandus, quum plures victorias
                        continenter adeptus, Gallicum bellum secundissime confecisset; triumphalique
                        laurea (nisi eam singulari modestia reiiceret) militari iudicio
                        acclamationeque populi exornandus censeretur. Cui ideo breuius atque
                        perstrictius Elogium optimo iure supponendum arbitramur, quod eius vitam et
                        res gestas peculiari libro edito scripserimus. Neque enim angusta papyro
                        satis honeste capi potest hic Imperator, merito cognomine consensuque omnium
                        fere gentium Magnus appellatus, qui nostrae tem pestatis vniuersos fere
                        Duces magnitudine animi, bellica virtute, totiusque ciuilis humanitatis
                        atque prudentiae praeconio sine controuersia superauit. Sic vt eum tanquam
                        summi nominis existimatione clarissimum ducem, Ludouicus Galliae rex, vel in
                        hoste verae virtutis admirator, Ferdinando Hispaniae regi inuidere testatus
                        sit; quum duobus his regibus apud Sauonam vna coenantibus, Consaluus ipse
                        honoris causâ conuiua tertius accessisset, et a Gallo demum rege post
                        accumulatas laudes, aurea torque e collo regio in eius ceruicem iniecta
                        donaretur.</p>
                </div2>
                <div2 id="GiEB.01.168" n="168" type="section">
                    <head>PETRI GRAVINAE NEAP.</head>
                    <l>Te prius accepit, quam fecerit inclyta Magnum</l>
                    <l>Sors tua, te virius vindicat vna sibi:</l>
                    <l>Nec Fortunatuae tribuit cognomina laudi,</l>
                    <l>Te duce sed potius sors bona nomen habet,</l>
                    <l>Cui tantum hoc debes, quod te comitata priorem</l>
                    <l>Non dux, sed Magnum est fida secuta ducem,</l>
                    <l>Abs te quicquid habes, tibi prouenit; omnia tecum</l>
                    <l>Magne tenes, ante haec maxima, magnus eras.</l>
                    <l>Felix ipse tuo, non sortis nomine felix,</l>
                    <l>Qui geris aeternum non aliunde decus.</l>
                    <pb id="s142" n="142"/>
                    <gap desc="illustration" resp="sampling"/>
                </div2>
                <div2 id="GiEB.01.169" n="169" type="section">
                    <head>Bartholomeus Liuianus.</head>
                    <p>INBARTHOLOMEO Liuiano, sicuti nos vidimus, et ex hac vera imagine coniectari
                        licet, quanquam ab humili corporis statura, ac ignobili subagrestis
                        acerbique oris ductu nullum ipso dignum personae decus emineret; viuidi
                        tamen et peracres oculi, inntae virtutis indices, quantum excelso
                        efficacique ingenio valeret, facile ostendebant. Neque enim illustri
                        sanguine, neque opulentis parentibus, vti apud Albianum tenue Tusciae
                        oppidum natus erat; sed ascitus a Virginio Vrsino tanquam impiger, et maxime
                        fidus cliens adoptiua nobilitate praestantique militiae studio clarus, ad
                        summos honores ascenderat. Nactus siquidem valde opulentum, ingentisque
                        famae auidum Romanae militiae magistrum, pertinaci industria, singularique
                        labore, et incredibili vigilantia, aditum sibi ad militaris imperij nomen
                        patefecit. Nam post Gallos ad Attellam Apulam, Ferdinandi Aragonij et
                        Consalui Magni virtute debellatos, postquam Virginium captum vidit, e
                        custodia per fenestram euadens, variis demum sese bellis immiscuit, quum
                        Braccianum Virginij oppidum aduersus Pontificias copias constantissime
                        defendisset; exortoque bello inter Columnios proceres et Vrsinos, Carolo
                        Virginij filio strenuam nauasset operam, vel multum aduersante Fortuna, in
                        eo praesertim praelio, quo ad montem Caelium Vrsini intercepto ab hoste
                        Carolo superati sunt. Adhaesit demum Magno Consaluo cum reliquis Vrsinis
                        proceribus, quum eius factionis copiae spernerentur a Gallis, impense tum
                        Caesari Borgiae fauentibus: hunc quippe Vrsini omnes vno consensu ad
                        vlciscendam iniuriam parati atque intenti quaeritabant, qui tot familiae
                        proceres immaniter enecasset. Itaque Consaluus praecellenti atque
                        praecipua</p>
                    <pb id="s143" n="143"/>
                    <gap desc="illustration" resp="sampling"/>
                    <p>Liuiani virtute vsus, post deletos ad Lyrim Gallos eum Sancti Marci vrbe in
                        Brutiis donauit: famaque est eum non multo post ipsius Consalui et Ascanij
                        Sfortiae consilio atque pecunia instructum, Pisas coacto exercitu penetrare;
                        atque inde Gallis, vt eos Mediolano depelleret, arma inferre cupiuisse. Sed
                        progredientem ad Campiliam, non procul a Volaterranis vadis, Florentinorum
                        copiae, M. Antonio Columnio Iacoboque Sabello in prima acie acerrime
                        dimicantibus, eum fuderunt. Contulit se inde ad Venetos, trucidatisque ad
                        Cadubrium tumultuario in praelio Germanis, et aliquot eorum oppidis,
                        Tergestoque antiqua vrbe Maximiliano Caesari ademptis tantum inclaruit, vt
                        Petiliano imperatori, aequato prope honore ex decreto senatus iungeretur.
                        Verum ea bellici honoris incrementa, cum ipsi, tum Reipublicae inauspicata
                        fuêre, quum ingruente Ludouico rege Galliae, Liuianus vel reluctante
                        Petiliano, manus conserere properasset. Ab ea siquidem infelici pugna ad
                        Abduam vsque adeo funesta clades contracta est, vt inde Venetum imperium
                        amissis vrbibus pene totum sit euersum; ipse vero vulneratus et captus in
                        Gallicum carcerem sit coniectus, in quo memorabili astu, rerum suarum
                        commentarios perscripsit, quos legimus, in scabra vilique papyro, et
                        latrinis tantum dicata, diligenter exaratos. Nam postquam a custodibus
                        scribendi facultatem impetrare non poterat, ex surculis scoparum calamos
                        fabrefecir, intritoque carbone, et superinsperso vino, atramentum parauit.
                        In his legere fuit, se caeso matris vtero in lucem editum fuisse, quum
                        Martis astrum directum coeli verticem obtineret; vnde sibi ab Astrologis
                        praedictos militaris imperij honores, et certa capitis et frontis vulnera,
                        quae vitare nequisset, denunciata fuisse asseuerat. Exacto triennio carcere
                        emissus, et a Venetis Gallo conciliatis, in demortui Petiliani locum
                        suffectus est, moxque iterum improspere cum Caesarianis ad Viceniam
                        conflixit; vsque adeo tristi foedoque euentu, vt funestissima clades
                        acciperetur; ipseque tranato <pb id="s144" n="144"/> flumine, in quo
                        nonnulli Duces ex suga perierant, Patauium aegre perfugeret. Quod dedecus
                        atque incommodum acceptum, aliquot postea opportunis expeditionibus contra
                        Germanos et Hispanos ad Portonum atque Rhodigium susceptis, egregia cum
                        laude resarciuit. Nouissimum eius operum fuit Abduae traiectus,
                        praestitumque Francisco regi insigne studium et auxilium, ea in pugna qua
                        Heluetij iuxta Medio lanum superati sunt. In eos enim continuato per noctem
                        prselio fatigatos et perturbatos, sed adhuc acerrime resistentes, quum
                        recentem equitatum suum induxisset; rusticanamque domum, qua hostes mira
                        constantia se tuebantur, incendi iussisset, aduentaretque peditatus, tandem
                        hostis ferocia victa pro tritaque est. Sed ea victoria minus laera Liuiano
                        obuenit, quod Cepinius Petiliani filius in eo tumultu cecidisset; ipse vero
                        iam senex et thoracatus, cum pugnae feruore, tum ardore Solis vehementer
                        succensus, lethalis morbi initia concepisset. Nam non multos post dies
                        oborta febre, atque intestinis in herniam defluentibus, sexagenario maior ad
                        Vicum Ghedas supra Ollium amnem ereptus est. Post mortem autem, in qua omnis
                        decedit inuidia, maxime acer et pugnax, vigilantiaque item et integra fide
                        praeclarus Dux existimatus est: sed qui, teste Gritto, Reipublicae Venetae
                        parum esset opportunus, quae cautum potius et cunctatorem Ducem expostulet,
                        quam feruidum bellatorem: vtpote cui minime grauis sit vllus trahendo bello
                        sumptus, quando liberae ciuitatis is omnino mos sit, non insalubriter
                        institutus, vt incertos et ancipites praeliorum casus non inepte
                        reformidet.</p>
                </div2>
                <div2 id="GiEB.01.170" n="170" type="section">
                    <head>PAVLI IOVII Iunioris.</head>
                    <l>Caesar eras quondam exectus iam matre perempta,</l>
                    <l>Infans vitales blandi dum luminis auras</l>
                    <l>Haurires, coelum medium Mauorte tenente.</l>
                    <l>Mox quia te cunctis clarum tua maxima virtus</l>
                    <l>Fecit, et aeterna vexit super aethera fama,</l>
                    <l>Quod te magnanimum, quia fortem pectore, et armis</l>
                    <l>Contra mille acies, atque agmina milia contra</l>
                    <l>Hadriaci sensere patres, Venetumque Senatus;</l>
                    <l>Certe non aliud tibi, quam de Caesare nomen</l>
                    <l>Sumere debueras; quis enim te gignior illo?</l>
                    <l>Quum toties validum bello deieceris hostem,</l>
                    <l>Et toties referas Veneto victore triumphum.</l>
                    <l>Testi erit Germana suo cum Caesare pubes</l>
                    <l>Fulminea disiecta manu, longeque fugati</l>
                    <l>Finibus Insubrum Heluetij gens effera, testes.</l>
                    <l>Improbus at si aliquis tibi forte obiecerit illud.</l>
                    <l>Vt te pugnandi cupidem nimis impiger olim</l>
                    <l>Vicerit, imque suo seruârit carcere Gallus;</l>
                    <l>Nesciet heu demens quantum sibi vendicat ipsae</l>
                    <l>Fortuna omnipotens; non hoc obiecerit vnquam</l>
                    <l>Qui sapiens, rerum dominam cognouerit illam.</l>
                </div2>
                <div2 id="GiEB.01.171" n="171" type="section">
                    <head>Campso Gaurus, Aegypti Syrieque Sulthanus.</head>
                    <p>IN Neminem, vt videri potest, vel ab initio blandius, vel in exitu acerbius
                        et petulantius Fortuna iocata est, vti impudens et lubrica spectatae
                        probitatis obtrectatrix, quam in ipso CAMPSONE Gauro Memphitico rege. Is
                        enim e Scythicis pruinis puer eductus, et manceps educatus in ergastulo apud
                        Memphim, Mamaluchorum disciplinam, et cuncta per aetatem militiae munera
                        nequaquam segniter apprehendit; tanto bonae famae successu, vt nullo
                        correptus ambitu, et aureae mediocritatis fructu contentus, mediis in
                        classibus consenescere, honestique nominis potius quam praeclari primatis
                        dignitatem tueri velle videretur. Sed defuncto Caitbeio, occisoque sub inde
                        Mahomete eius filio, quum per intestina bella proceres de Imperij
                        haereditate ad interitum prope totius ordinis ordinis dimicarent, nec ij
                        vllum cruentae controuersiae exitum viderent, qui primae classis decus
                        sustentabant (vt plerunque fit) regem elegerunt, quem nemo timeret, nec
                        quisquam haberet odio, aut innoxiae tantum probitatis fama cognitum
                        impensius adamaret, et coleret. Itaque Campson hoc innocentiae suae titulo
                        extra inuidiam omnemque ambitus suspicionem positus, cogentibus proceribus
                        vltro delatum, inuito similis Imperium excepit; eaque illud moderatione
                        dignitateque tutatus est, vt Mamaluchi simultates deponerent, augerentur
                        vectigalia; partaque rerum tranquillitate, ab Othomannis regibus
                        suspiceretur; et ab Hismaele Persarum rege coleretur, tanquam intermedius
                        maximarum opum, summaque nominis authoritate rex amplissimus. Hoc enim
                        institudo Campson non imprudenter vtebatur, quo effrenatas vtrinque et
                        nunquam satis perdomitas duorum praepotentum regum voluntates et vires,
                        deterrendo et coercendo in dubio colendae pacis officio contineret. Sed ab
                        hocnon semper salubri consilio, quam parabant immitia fata, ad res
                        perturbandas viam inuenerunt. Deuouerat se bello Persico Selymus, vt
                        Hismaelem in Calderanis nuper campis superatum, funditus euerteret. Obstabat
                        Selymi audaciae aequissimus belli arbiter et spectator Campson, ab ea
                        aequitatis ratione prorsus infelix. Nam vti periculo proximus, permotusque
                        recenti adhuc exemplo Tarsensis pugnae, et superiore Vssumeassanis audacia,
                        qui nunquam flumen ipsum Euphratem imperij sui limitem</p>
                    <pb id="s145" n="145"/>
                    <gap desc="illustration" resp="sampling"/>
                    <p>esse pati voluisset, in neutram inclinabat partem, et se vtrinque totius
                        belli disceptatorem et iudicem exoptari et deligi cupiebat. Vetum Selymus
                        superbo ingenio interdicentis arma vanissimi senis minaa et vires
                        contemnens, easque ferro retundendas esse existimans, postposito Persa,
                        magnae sibi gloriae fututum duxit, si supetato Amano monte in Syriam
                        inexpectatus interrumperet. Ab eo nuncio percitus ira Campson, et suorum
                        perfidiae ignarus, permotis a Damasco castris, in Comagene ad Singam amnem
                        Selymo obuius fuit, et extemplo cum hoste collatis signis conflixit; eo
                        victoriae euentu, vt Cayerbeio Alepiano Praefecto insigni perfidia Campsonem
                        non deserente modo, sed infestis persequente armis, Mamaluchi, quanquam
                        eximie forte, amissis Ducibus funderentur; et Campson ipse fugientium suorum
                        incursu (vti erat aetate multoque abdomine grauis, ingentique praepeditus
                        hernia) in multo puluere, nemine agnoscente, cadenteque equo proculcatus
                        interiret. Repertum cadauer, triduoque ostentatum Syris, subitam rerum
                        commutationem admi rantibus non Syriae modo, sed Iudaeae atque AEgypti
                        occupandi Selymo victori ianuam apernit.</p>
                </div2>
                <div2 id="GiEB.01.172" n="172" type="section">
                    <head>IANI VITALIS.</head>
                    <l>Fortuna caeca et surda vere diceris,</l>
                    <l>Et mente vana praedita,</l>
                    <l>Ad alta tollis scamna in imo conditos,</l>
                    <l>Vt mox cadant profundius,</l>
                    <l>Morosa tu mortalium appetentium</l>
                    <l>Votum omne fulmine ocyus</l>
                    <l>Fugas, deinde te nihil petentibus</l>
                    <l>Benignitate prodigis.</l>
                    <l>Campson vt ille Gaurius nil ambiens,</l>
                    <l>Nil te proterua flagitans,</l>
                    <l>Inuitus imperator orae Aegyptiae</l>
                    <l>Tumultuosa militum,</l>
                    <l>Ex fece plebis facus, insolantiae</l>
                    <l>Supra volabat nubila,</l>
                    <pb id="s146" n="146"/>
                    <l>Inter receptus altiora sydera,</l>
                    <l>Mox excidens altissimus</l>
                    <l>Absumptus armis hinc et hinc rebellibus</l>
                    <l>Grauis senectae pondere,</l>
                    <l>Fit ludus atrox impotentis aleae,</l>
                    <l>Tuaeque peruicaciae;</l>
                    <l>Amisit et cum vita opes, quas maximo</l>
                    <l>Cum regno habebat maximas.</l>
                </div2>
                <div2 id="GiEB.01.173" n="173" type="section">
                    <head>Tomumbeius vltimus Aegypti Syriaeque Sulthanus.</head>
                    <gap desc="illustration" resp="sampling"/>
                    <p>DAMNATIS hercle auspiciis, et iam fatali ruina concidente Mamaluchorum
                        imperio, Tomumbeius imperium excepit, vt labantibus et fere perditis rebus
                        succurreret: ita vero attollentibus cunctis procerum ordinibus annuit, vt se
                        tanquam indignum excusaret, parumque paratum ad periculosissimi belli vim
                        sustinendam; sic vt amore patriae potisu, publicaeque salutis et dignitatis
                        causâ, quam vllo ambitu diadema suscipere videretur. Eum namque longe
                        optimum atque fortissimum credebant, qui reparando bello caeteris omnibus
                        aptior, et ad defendendam communem iniuriam, magnitudine animi, militarique
                        ausu promptior censeretur. In hunc praecellenti virtute sua, militumque
                        omnium studio nixum, et Diis inuitis arma expedientem, Fortuna admirabili
                        excitato ludo, insesta iacula contorsit, vsque adeo atrociter, vt peculiari
                        decreto praestantissimi hominis virtutem sibi omnino excindendam susciperet:
                        qua cadente, ipsum vna concideret Sulthanorum imperium, propter elate gentis
                        superbiam saeuamque tyrannidem cunctis hominibus, praesertimque AEgyptiis
                        intolerandum et inuisum. Itaque <pb id="s147" n="147"/> Tomumbeius
                        explicatis consiliis aduentanti Selymo, ad Mataream sua castra opposuit,
                        frustra tormentis caecisque fossarum insidiis permunita: magnoque statim
                        ardore et pari spe victoriae vtrinque classica recinerunt. Sed admirandae
                        pugnacissimi regis fortitudini, ne Selymus deleretur, obstitit illa eadem
                        perfidia, quae Campsonem oppresserat. Nam transfugae cuncta ea quae
                        Mamaluchi insidiose parassent, ita Turcis indicârant, vt longe omnium
                        iniquissimo et cruentissimo praelio certaretur, et Tomumbeius munimentorum
                        suorum spe deiectus, numerosi hostis tormenta non diu sustineret. Amissis
                        enim illustribus praefectis, et flore equitum multa caede perturbato, intra
                        vrbem Memphim eo animo se recipit, vt per obseptas magnis trabidus regiones,
                        de imperio, et de liberis ac vxoribus egregio conatu decertaret. Verum
                        Selymus, cui fida comes et nusquam abscedens Fortuna aderat, fortiter
                        aggressus vrbem, cuncta perrupit; et continuata per triduum dimicatione,
                        magnam partem Mamaluchorum vel pertinacissime repugnantium trucidauit,
                        frustraque reliquos, ad Deorum inanium templa confugientes, et sub fide
                        deditos interfici iussit. Nec tanta accepta clade Tomumbeium vltra Nilum se
                        recipientem, et nouas comparantem copias Fortuna persequi desiit, vti nondum
                        tot illatis iniuriis exaturata, scilicet vt in regem ab ingenti inuictaque
                        virtute constantissimum, impotentis suae libidinis totam iracundiam
                        effunderet. Ipsa namque inuita reparatis copiis, et ad Nili ripam pontemque
                        supremo audaciae conatu confligentem perculit; quaerentemque latebras per
                        paludem calamis obsitam, prodentibus incolis, Selymo victori captum
                        vinctumque tradidit; vt de rege summae, sed infaustae virtutis
                        constantissimum, impotentis suae libidinis totam iracundiam effunderet. Ipsa
                        namque inuita reparatis copiis, et ad Nili ripam pontemque supremo audaciae
                        conatu edito confligentem perculit; quaerentemque latebras per paludem
                        calamis obsitam, prodentibus incolis, Selymo victori captum vinctumque
                        tradidit; vt de rege summae, sed infaustae virtutis clarissimo, spectaculum
                        vere deforme, Scythicumque prorsus ederetur. In cum siquidem Selymus
                        abdicata omni vel regiae clementiae, vel iustae humanitatis laude, quae
                        singularis fero eius ingenio proponebatur, crudelissime statuit, vel iustae
                        humanitatis laude, quae singularis fero eius ingenio proponebatur,
                        crudelissime statuit, quum diu in quaestione de thesauris acerbissime
                        tortum, impositumque vili camelo, et per vrbem circumductum, ad Basuelam
                        Syriae portam laqueo necari, vncoque ferreo suspendi iusserit; vt AEgyptij
                        se victorem esse faterentur, qui sublatis duobus supremis regibus,
                        Sulthanorum imperio finem attulisset.</p>
                </div2>
                <div2 id="GiEB.01.174" n="174" type="section">
                    <head>AONII PALEARII Verulani.</head>
                    <l>Non fuit in toto Rex aeque oriente beatus,</l>
                    <l>Nec magis in toto Rex oriente miser,</l>
                    <l>Quam dolor Aegyptij, olim Tomumbeius, auro</l>
                    <l>Ingenti, atque armis, et ditione pontens;</l>
                    <l>Captus ab hoste fero, miserum simultaque beatum</l>
                    <l>Exemplo potis est commonuisse suo;</l>
                    <l>Quid rides temere? Quid fles? vis te cohibere?</l>
                    <l>Et natum post hac te meminisse hominem;</l>
                    <l>Mî trabeam induto, gemmis, auroque corona</l>
                    <l>Cingebat fulgens, et diadema caput:</l>
                    <l>Mî quondam ornabant pretiosa monilia collum;</l>
                    <l>Nunc fractam vili respice fune gulam.</l>
                </div2>
                <div2 id="GiEB.01.175" n="175" type="section">
                    <head>Iacobus Triuultius.</head>
                    <p>NATVRAM non saepe cuiquam sua dona cumulate largiri solitam, praeclaro Iacobi
                        Triuultij exemplo intueri licet; quippe quae ei parum liberalis et decori
                        oris rictum, eumque a simo naso in obtusam cuspidem prominente, prorsus
                        ignobilem dederit; atque item iusto humiliore (quanquam quadrata) et
                        ferendis armis habili statura esse voluerit; ita vti ingetis spiritus
                        vigorem qui plenissime inerat, nequaquam generosa vultus specie, personaeque
                        dignitate subleuaret. Natus est Mediolani, patre non admodum opulento, sed
                        maioribus claris; diuersa tamen fama. Nam Aconcius Triuultius inter
                        percussores Iohannis Mariae Mediolani Principis annumeratus, eius parricidij
                        nomine damnatus est. Ex aduerso autem Erasmus apud Philippum interfecti
                        fratrem et successonem forti fidelique studio non praeclaros modo militiae
                        honores, sed ipsius etiam Principis consanguineam cum dote opulenta in
                        matrimonio habere promeruit. Post hunc Erasmum, Antonius et Ambrosius,
                        Francisco Sfortiae, Philippi soceri imperium et haereditatem adeunti, semper
                        aduersati sunt. Ipse vero Iacobus tanquam acer, et ex Guelpha factione
                        validus hostis, secus ac Renatus frater, a Ludouico semper dissensit; et
                        quod dominatum fratris filio ereptum ferre non posset, foris sese grauiter
                        variis bellis exercuit: in Etruria primo, et demum contra Auximates, atque
                        inde ad Argonios reges se contulit, quos Ludouico infensissimos esse
                        cognouerat. Ab hac noua amicitia conciliante Ferdinando rege, Alfonsi
                        Dauali, regiâ gratiâ praepotentis sororem in matrimonium duxit. Verum
                        ingruente in Italiam Carolo Galliae rege, profectus in Galliam togatam cum
                        Ferdinando iuniore nullare memorabili aduersus Gallos gesta, cum ipso
                        Ferdinando Romam atque inde Neapolim se recepit: visusque est parum
                        opportuno tempore missionem impetrasse, et ad victorem Gallum illico certa
                        militiae conditione concessisse; propterea quod audisset, Ludouicum Sfortiam
                        cum caeteris regibus nimia Caroli felicitate perculsis, noua foedera
                        aduersus Gallo spercussisse: summo namque voto, vt his se applicaret,
                        Sfortiani nominis hostes quaerebat. Itaque redeunti Carolo, Tarrensi in
                        pugna ante primam aciem, operma tam fortem quam felicem praestitit, et famam
                        strenui peritissimique Ducis consecutus est. Defuncto autem Carolo,
                        Ludouicus Aurelianus successor, eum Astae vrbi cum ala equitum praefecit.
                        Itaque mox subscribente</p>
                    <pb id="s148" n="148"/>
                    <gap desc="illustration" resp="sampling"/>
                    <p>vortis Fortuna, maximum eius operum fuit, Ludouicum Sfortiam Mediolanensi
                        imperio depulisse; nec multo post eum etiam captiuum in Galliam perduxisse;
                        vnde ei liberalitate regis magnas opes vel graui cum inuidia obuenisse
                        constat, quando ab his meritis Marescalchus (quod est apud Gallos Equitum
                        magister) sit appellatus, et ab hoc insignis dignitatis munere, memorabiles
                        saepe victorias Gallico nomini pepererit. Quarum omnium nobilissima
                        proculdubio fuit ea, qua Feltrium Baleonumque ad Bononiae moenia
                        castrametatos, sine suorum vulnere profligauit, Bononiamque Bentiuolis
                        restituit. Quae victoria prudentiae et felicitatis nomine eo plenior et
                        clarior extitisse visa est, quod non multo post Gasto Foisseius ad ingentem
                        aspirans laudem, cum summa Gallorum clade iacturaque totius Italici
                        principatus, ad Rhauennam in ipsa funesta victoria concidisset. Sed qui
                        nusquam praelio fuerat superatus, ad Nouariam inusitatae Heluetiorum
                        audaciae ita cessit, vt vindicasse iniuriam biennio post ad Mediolanum
                        censeatur, quum Heluetiorum legiones, ipso apud Franciscum regem depugnante,
                        perdomitae superataeque sint, et Mediolanum vix toto vertente anno aduersus
                        Maximiliani Caesaris imperum peculiari ipsius consilio constantissime fuerit
                        defensum. Caeterum non multo post Triuultium sua illustri laude, et ciuili
                        parsi monia gaudentem, et (vti erat elegantium literarum appetentissimus)
                        publica Gymnasia admirante iuuenture frequentantem, vehementer exagitauit
                        inuidia, inhiante scilicet eius oppidis Lorrechio, qui summa regis gratia
                        subnixus, Mediolani erat in praefectura. Qua de re, vti indigna suis meritis
                        exacerbatus, noua foedera cum Grisonibus Heluetiorum sociis, sibique ad
                        Mesochium castellum antiquae suae ditionis finitimis renouauit, vt
                        dignitatem suam tueretur aduersus immodicas Lotrechij cupiditates, quae ad
                        eripiendum Viglebanum voluptarij secessus vrbem extendebantur. Hanc nouam
                        renouati foederis pactionem, obtrectatores vsque adeo Regi suspectam
                        fecerunt, vt senex septuagenario maior vocatus in Galliam, tanquam ad
                        dicendam causam media <pb id="s149" n="149"/> hyeme per Alpium niues
                        contendere cogeretur; qua in re vel ob id minus benignum quam sperasset
                        Franciscum regem inuenti, eo quidem acriore animi cum dolore, quod ab ipso
                        patre Camillum filium spurium perfidiose atque impie defecisse reperiebat.
                        His conflictatus curis, indignabundus senex apud Carnutes exorta stranguria
                        facile interiit: vir profecto Italorum ducum celeberrimus et optimus, nisi
                        grauissimam et prope perennem inuidiam, quum externae gentis iugum patriae
                        primus imponeret, cum execrabili seruientium ciuium detestatione subiisset.
                        Tumulatus est Mediolani apud aedem Nazariam, suae tribus sumptuosissimo
                        sepulchro ab se condito, quod postea Iacobus nepos eius et haeres,
                        accumulatis ornamentis luculentius fecisse vidimus.</p>
                </div2>
                <div2 id="GiEB.01.176" n="176" type="section">
                    <head>PARTHENII PARAVICINI.</head>
                    <l>Non violam, aut Paphium florem, mollemue Hyacinthum</l>
                    <l>Spargite, non magni poscunt haec munera manes;</l>
                    <l>Sed galeas, clypeosque, ensesque, et Martia dona</l>
                    <l>Ferte, et honorato feretrum praecingite lauro,</l>
                    <l>Hoc ducis egregij funus, sacraeque Triuulti</l>
                    <l>Inferiae, quo fama Italûm, Mauorsque Latinus</l>
                    <l>Extulerat caput, et priscum affectabat honorem.</l>
                    <l>Armorum proceres celebrem longo ordine pompam</l>
                    <l>Ducant, et tanto persoluant iusta sepulchro,</l>
                    <l>Concussisque frequens exercitus assonet armis.</l>
                    <l>Tum vos Scipiadae manes, vmbraeque Camilli,</l>
                    <l>Vos Decij, Fabijque duces, et clara Quirini</l>
                    <l>Progenies, vbi nox frunas extenderit alas</l>
                    <l>Ferte pedem, et cineres venerati et nobile bustum</l>
                    <l>Magnanimi excipite Herois, faustoque sequentes</l>
                    <l>Agmine, ad Elysios vmbram deducite campos;</l>
                    <l>Hos Mauors illi, Pallasque indicit honores.</l>
                </div2>
                <div2 id="GiEB.01.177" n="177" type="section">
                    <head>RAINERII.</head>
                    <l>Insubrum columen Triuultius haec tulit ora,</l>
                    <l>Quem ad magnum Bellona edidit Erydanum,</l>
                    <l>Mauorti permixta Deo; treis pectore vultus</l>
                    <l>Treisque animos habuit, tergeminasque manus,</l>
                    <l>Ter letho sternendus erat; sed dente maligno</l>
                    <l>Vna ducem inuictum sustulit inuidia.</l>
                </div2>
                <div2 id="GiEB.01.178" n="178" type="section">
                    <head>HIERONYMI VVLPII.</head>
                    <l>Sunt tumuli Iacobe tui certamina, captae</l>
                    <l>Vrbes, captiui, regna, trophaea, duces.</l>
                    <l>Hos tumulos tibi tu propria virtute parasti,</l>
                    <l>Nos tibi pro titulis carmina bina damus.</l>
                    <l>Vicerat hic hostes animis; at nomine mortem</l>
                    <l>Vicit; et inuictus vixit, et interijt.</l>
                </div2>
                <div2 id="GiEB.01.179" n="179" type="section">
                    <head>Tristanus Acunius Lusitanus.</head>
                    <p>HAC honesta canitie viridis adhuc senectae, cultuque nobilibus margaritis
                        picto; ac internitente passim insignium gemmarum fulgore, supra quam dici
                        posset ornatissimo, Tristanum Acunium, Emanuelis Lusitaniae Regis legarum
                        vidimus, quum Flumentanta porta praeeunte Elephanto in Vrbem inueheretur.
                        Indicae victoriae suae trophaea ostentans, donaque afferens Leoni Pontifici,
                        vt supremae fortunae decus praeclara magni numinis prouidentia ad
                        felicitatem seculi collatum gratularetur, quando eum etiam tanquam sacrorum
                        principem rite creatum, religiose atque suppliciter venerari iubebatur.
                        Munera fuêre planetae, et pluuiales Dalmaticaeque vestes, vnis solennibus
                        sacris dicatae, quas innumerabiles, margaritae Phrygiis operibus intertextae
                        mirabiliter adornabant. Prorex siquidem in India Tristanus multas sibi
                        pretiosiores diuitias congresserat, praeclaris rebus cum grauitate
                        praestantis ingenij, tum bellicosa manu gestis; adapertis scilicet, aut
                        institutis Indicae negotiationis emporiis vltra Calecuthum vsque ad
                        opulentissima Cambaiae, Narsingae, et Bengalae regna; passimque per oram
                        amicitias iunxerat, tributaque aromatum imponens, vltra Gangem Lusitani
                        nominis famam propagârat. His rebus gestis redeuntem ad triumphum,
                        superantemque extremum AEthiopiae promontorium, quod nautae Bonae spei
                        vocant, rapidissimi Aquilones vltra circulum Antarcticum tanta vi
                        propulerunt, vt in vasto pelago longissimi tractus terras adierit, quas non
                        ingentis insulae, verum eius continentis immensae regionis, quae ad
                        Peruranda et Cuscana regna cônnectitur, esse crederet; quam nemo tamen
                        praeter eum hactenus inuenerit; non secus ac Magalano accidisse videmus; qui
                        per angustas quasdam fauces in occidentalem Oceanum, circuito toto rerrarum
                        orbe, stupenda nauigatione penetrauit. Sed Elephantus aurea instratus
                        stragula, et turrito ephippio Indos homines gestans in se admirantis populi
                        ora conuertit, quum extenta proboscide, eaque nemini noxia, et passu ad
                        modulos tibiarum temperatô iocundissime lasciuiret. Obstupuêre in tante
                        molis bellua Romanus in primis populus et suburbanae gentes, tam docile
                        ingenium, Humanisque adeo sensibus propinquum; quod magistri sceptro ferreo
                        imperantis vocibus parêret; venratique principem, et augustiore habitu
                        homines certo gestu videretur, circumfusaeque puerorum turbae adulari
                        didicisset. Caeterum Elephas publicae hilaritatis oblectamentum, vix toto
                        biennio Romani coeli lucem vel diuersae pastionis intemperiem</p>
                    <pb id="s150" n="150"/>
                    <gap desc="illustration" resp="sampling"/>
                    <p>perrei re potuit; quum fluente aluo paucissimis diebus interiret. Eius mortem
                        plebs tota non secus ac incomparabilis ciuis diu luxit, quod communis omnium
                        voluptas quae ad famam dignitaremque Vrbis pertineret, immaturo alioquin
                        viuacissimae bestiae interitu, erepta videretur. Ob id Leo Pontifex non
                        obscure praeproperis extincti fatis subiratus, vt populi desiderium,
                        quanquam inani picturae solatio deliniret. Elephantum simillima effigie,
                        mensuraque membrorum iuxta turrem Vaticanae portae pingi iussit, cui et hoc
                        quoque Epigramma inscriptum est.</p>
                </div2>
                <div2 id="GiEB.01.180" n="180" type="section">
                    <head>BEROALDI. Iunioris.</head>
                    <l>Monte sub hoc Elephas ingenti contegor ingens</l>
                    <l>Quem Rex Emanuel deuicto oriente, Leoni</l>
                    <l>Captiuum misit decimo; quem Romula pubes</l>
                    <l>Mirata est, animal non longo tempore visum</l>
                    <l>Vidit et humanos in bruto pectore sensus.</l>
                    <l>Inuidit Latij sedem mihi Parca beati,</l>
                    <l>Nec passa est ternos domino famularier annos.</l>
                    <l>At quae sors rapuit naturae debita nostrae,</l>
                    <l>Tempora, vos superi magno accumulate Leoni.</l>
                    <p>At Rex Emanuel ad extendendam subactae ab se Indiae laudem, dignum sama sua
                        ratus, si recentis muneris gratiam nouo munificentiae officio cumularet,
                        Rhino cerotem etiam misit, qui ex itinere longissimae nauigationis, in
                        littus prouinciae Narbonensis expositus, insigni Galliae specatculo fuit.
                        Erat haec bellua paulo humilior elephanto, si altitudinem spectes, sed
                        longitudine prope par, nostratis bubali formam referens: nam vngulas habet
                        bisulcas, verum tergore buxei coloris, eoque ab impenetrabili duritie
                        duplicato, tanquam perpetuo thorace protegitur; armaturque pedali osseo
                        cornu supra nares eminente, quo ferire sub vtero, atque transfodere
                        elephantem peculiarem suum et interneciuum hostem solet, si tamen iniectae
                        ad colum et ocvssime strangulantis proboscidis <pb id="s151" n="151"/> vim
                        effugiat; nam in congressu perpetuae simulatati, aut parta victoria, aut
                        certe decora morte satisfacit. Sed hanc inusitatae feritatis belluam, quae
                        in arena Amphitheatri elephanto ad stupendum certamen committi debuerat,
                        Neptunus Italiae inuidit, et rapuit, quum nauigium, quo aduehebatur,
                        Ligusticis scopulis illisum, impotentis tempestatis turbine mersum
                        periisset; eo grauore omnium dolore, quod bellua Gangem et Indum altissimos
                        terrae patriae fluuios tranare solita, in ipsum littus supra portum Veneris,
                        vel arduis saxis asperrimum enatare potuisse crederetur, nisi compeditus
                        catenis ingentibus, nihil proficiente euandendi conatu superbo, maris Deo
                        cessisset. Ferunt hunc Rhinocerotem quum ab Oceano Vlyxponensi in portu
                        exponeretur, aspectu atque odore suo elephantum Romano grandiorem, qui tum
                        erat in Regia, vsqueadeo truculenter terruisse, vt elephas ipso naturae
                        miraculo praecipuus hostis, concepto incredibili pauore, septum caueae
                        ferreis ingentibus clatris permunitum, humerorum et capitis praecipiti
                        impulsu perruperit, et in longam se proripiens fugam, terribilique barriti,
                        edito, stridens et furens cuncta obuia pro strauerit. Vtriusque belluae
                        imagines ex vera naturalique magnitudine picturis expressae, in ipso Musaei
                        nostri atrio spectantur, cum hac inscriptione singulis versiculis animantium
                        naturam demonstrante.</p>
                    <l>Humanos Elephas retinet sub pectore sensus,</l>
                    <l>Rhinoceros nunquam victus ab hoste redit.</l>
                </div2>
                <div2 id="GiEB.01.181" n="181" type="section">
                    <head>ANTONII SANFELICII de Rhinocerote.</head>
                    <l>Rhinoceros ego sum fusco deuectus ab Indo</l>
                    <l>Hinc, vbi vestibulum lucis portaque diei,</l>
                    <l>Hesperiae classem ascendi temeraria vela</l>
                    <l>Ausa nouas terras, aliumque inuisere Solem.</l>
                    <l>Spectarat quondam vrbs nostros in munere circi</l>
                    <l>Congressus, hostemque elephantum obiecit arena.</l>
                    <l>Hic patrias iras, aeternaque praelia mecum</l>
                    <l>Exercet fidens immani corpore moles.</l>
                    <l>At loricamur triplici nos tergore, et arma</l>
                    <l>Praeualidus mucro, atque inuicta cuspide cornu.</l>
                    <l>Ipse cadit Barrus, dum telum figitur aluo</l>
                    <l>Expugnat vires stultas prudentia solers.</l>
                    <p>FINIS LIBRI QVARTI.</p>
                </div2>
                <div2 id="GiEB.01.182" n="182" type="section">
                    <head>PAVLI IOVII EPISCOPI NVCERINI IN QVINTVM LIBRVM ELOGIORVM SVORVM <hi
                        rend="italic">PRAE FATIO</hi> Ad COSMVM MEDICEM Florent. Ducem.</head>
                    <p>
                        <hi rend="italic">HEroum, quos inclyta virtus nostro seculo clarissimos
                            fecit, quintus hic liber Elogia continebit, eritque vti reor,
                            superioribus multo iocundior: quoniam illorum laudes ardentissimae
                            virtutis auspicijs partas exprimat, quorum ex rebus praeclare gestis
                            recentissimam hodie memoriam retinemus. Mirifice siquidem iuuat eos ex
                            veris imaginibus repraesentatos, rursus vti adhuc superstites oculis
                            intueri, et benigna cogitatione suspicere, tanquam defuncios, atque omni
                            prorsus inuidia carentes, quos ipsi de facie nouerimus, gerentesque
                            bella va rijs periculis atque victorijs inclaruisse viderimus. Habet
                            enim inse hoc illustris et excellens virtus, vt ea praeditos et caeteris
                            praestantes, vel apud ipsos hostes ac inimicos, in admirationem rediuiua
                            cum laude perducat, iniiciatque elegantioribus ingenijs, quendam
                            honestae cupiditatis aculeum, agnoscendis scilicet eorum formis et
                            vultibus, quires literarum memoria dignas, forti consilio et pugnaci
                            dextra confecerint. Quando quidem res magnae et memorabiles plerunque ex
                            varia tot casuum reputatione, a legentibus scripta, aut picta ora
                            spectantibus voluptatem et dolorem; proque habitu praeduri vel mollioris
                            animi, interdum ex indignitate improbe atrociterque factorum,
                            miserationem et lacrymas eliciant. Tu vero, magnanime Cosme, pro natura
                            ingenij tui, quod nihil nisi perillustre atque honestissimum respicit,
                            recte studioseque feceris, si quae legendo ex moribus tot insignium
                            Ducum exempla accurate notabis, ea felici delectu imitanda suscipies, et
                            quod proprium ingenuae verecundaeque tuae probitatis esse videmus,
                            singula vitia; quae temperati moris modum excesserint, repudianda
                            penitus, vitandaque censebis. Vale.</hi>
                    </p>
                </div2>
                <pb id="s152" n="152"/>
                <div2 id="GiEB.01.183" n="183" type="section">
                    <head>ELOGIORVM LIBER QVINTVS. Franciscus Gonzaga Mantuanus Princeps.</head>
                    <gap desc="illustration" resp="sampling"/>
                    <p>HIC est ille Franciscus Gonzaga Mantuanus Princeps, qui ab illustri
                        inusitataque animi magnitudine, et immenso ardore pugnacis ingenij a Venetis
                        delectus Imperator, primus nostro seculo cruenta Tarrensi acie Italicae
                        atque externae virtutis glorioso congressu, quanquam infausto, periculum
                        fecit. Constat enim eo praelio plus sanguinis fusum, quam duobus antea
                        seculis; ab eoque incommodo didicisse Italos, nequaquam feruidis animis, sed
                        stabili consilio, et certa arte disciplinae militaris exercenda esse arma;
                        cum his praesertim gentibus, quae ordines seruare, diuersas repente acies
                        efficere, nihil vulnera et mortem, aut denique aenea tormenta reformidare
                        consuessent. His enim documentis, qui tum praelio victus videri potuit,
                        gemino demum bello victor extitit cum insigni gloria, recepta scilicet
                        Nouaria, et Gallis omnibus Neapolitano Regno pulsis. Non arrisit ei demum
                        fortuna, quum pro Gallis conuerso studio militaret. Eius siquidem impigrae
                        virtutis vim et conatum omnem, contumeliosi quidam Gallorum Duces, adeo
                        importune atque impudenter <pb id="s153" n="153"/> praepediuerunt, vt mox
                        cum superbiae, tum imperitiae suae ad Lyrim amnem poenas darent. aliquanto
                        autem post, quum Veneto bello sese immiscuisset, et cum ala Gallorum in
                        Patauinum agrum ad Caesaris castra contenderet, noctu apud Insulam
                        Scaligeram Veronensis agri pagum, Graecorum equitum multitudine
                        circumuentus, in potestatem Lucij Maluetij deuenit, diuque seruatus Venetis
                        in custodia, tandem Iulij Pontificis beneficio liberatus est, quum Federicum
                        filium fidei obsidem Romam misisser. Fuit Franciscus ingenio liberali,
                        aperto, nusquam fallaci, et denique nusquam maligno, sed qui sermone iocoso
                        foeminarum pudori intemperanter illuderet. Verum qui vaga Venere
                        oblectabatur, foedum atque lethalem morbum, vt tum ea saeua tempora
                        produxerant, facile tulit, quo miser ante diem inter varios cruciatus
                        expiraret. Per omnem autem vitam, quod vix ex censu credi poterat, cum Regia
                        hospitalitate ac eximio totius aulae cultu, tum rerum omnium ornamentis, et
                        magnificentia operum, splendidorum etiam Regum aequabat decus. Sed supra
                        omnes eius aetatis Regulos, equorum copia, delectu, varietate, nemine
                        aemulari auso, summam proculdubio gloriam promeruit: quandoquidem equarum
                        greges aleret ad sobolem propagandam, accitis vsque ab vltima Hispania atque
                        Numidia, Hiberniaque item, equabus, et admissariis. Eo namque tempore
                        quotannis per Italiam liberis in vrbibus instituta erant, more veterum
                        Graecorum certamina, equorum pernicitate et cursu contendentium; vnde
                        celeberrima laus cum opimo praemio expetita multis; vnis vero semper
                        Gonzagae equis promerita pararetur. Generosos autem et ad arma natos
                        sonipedes, neque plures quisquam, neque nobiliores habuit, aut eos
                        accuratiore disciplina perdomuit. Quorum armentorum institura animaduersis
                        disparis coniugij variaeque foeturae prouentibus, aliqua ex parte Federicum
                        filium postea emendaturum vidimus; nisi insatiabili aedificandi studio
                        allectus, alio sumptum transtulisset. Caeterum Franciscus his lectissimis
                        equis, qui varie permutato semine nouae atque pulcherrimae sobolis videri
                        poterant, indefesso munificentiae studio, externarum gentium Principes sibi
                        conciliauit, vnaque praesertim Othomannorum amicitia clarus excelluit, quum
                        inde Thracum et Cilicum lectissimos, ad progeniem et bellicos vsus
                        impetrârit. Sobole filiorum omnino felix excessit e vita, quum ex Isabella
                        Alfonsi Atestini sorore tres liberos reliquisset, Federicum primo editum
                        partu, matura iam paternae virtutis indole ad summos militiae honores
                        vadentem, et Herculem lectissimis moribus et literis institutum, paratamque
                        sibi et familiae debitam sacrati cultus purpuram promerentem, et denique
                        Ferdinandum militare decus in Gonzaga domo, clarioribus superadditis
                        victoriarum trophaeis ad summam gloriam euecturum:</p>
                </div2>
                <div2 id="GiEB.01.184" n="184" type="section">
                    <head>LAELII CAPILVPI Mantuani Cento ex Virgilio.</head>
                    <l>O decus Italiae, quondam dum vita manebat</l>
                    <l>Sceptra tenens, tardis ingens vbi flexibus errat</l>
                    <l>Mincius, et tenera praetexit arundine ripas,</l>
                    <l>Semper honore meo semper celebrabere donis</l>
                    <l>Dum memor ipse mei, dum spiritus hos reget artus.</l>
                    <l>Salue vera Iouis proles, tu maximus ille es</l>
                    <l>Vnus qui nobis magno turbante tumultu</l>
                    <l>Ante annos animumque gerens curamque virilem,</l>
                    <l>Vltro animos tollis dictis et pectore firmo,</l>
                    <l>Arduus arma tenens, fulgenteis aere cateruas</l>
                    <l>More furens torrentis aquae, Gallumque rebellem</l>
                    <l>Sternis humi, campique ingentes ossibus albent.</l>
                    <l>Parthenope meriti tanti non immemor vnquam</l>
                    <l>(Dextera causa tua est) solio consedit auito.</l>
                    <l>Quid memorem soplia illa tuis pendentia tectis</l>
                    <l>Tam vulgata? quibus coelo te laudibus aequem</l>
                    <l>Flos veterum, virtusque virûm? cui cura nitenteis</l>
                    <l>Pascere equos, meritae expectent qui praemia palmae</l>
                    <l>Europa atque Asia, tantae est victoria curae.</l>
                    <l>Tu decus omne tuis tu seruantissimus aequi</l>
                    <l>Omnibus exhaustos iam casibus, omnium egenos</l>
                    <l>Vrbe domo socias, tua terris didita fama.</l>
                    <l>Munera praeterea ex auro solidoque elephanto</l>
                    <l>Coniunxêre tibi (cuncti se scirefatentur)</l>
                    <l>Regnatorem Asiae, genus insuperabili bello,</l>
                    <l>Et penitus toto diuisos orbe Britannos.</l>
                    <l>Salue sancte parens, Italûm fortissime ductor</l>
                    <l>Felix prole virûm, si quid mea carmina possunt:</l>
                    <l>Semper honos, nomenque tuum, laudesque manebunt:</l>
                </div2>
                <div2 id="GiEB.01.185" n="185" type="section">
                    <head>IOAN. BAPTISTAE POSSEVINI Mantuani.</head>
                    <l>Inuicti effigiem Gonzagae nobilis arte</l>
                    <l>Eximia expressit spirantem pictor; at illi</l>
                    <l>Non potuit duris partum decus addere bellis,</l>
                    <l>Non praesens animi robur, Populisue regendis</l>
                    <l>Iustitiam, et largae praestantia munera dextrae.</l>
                    <l>Ceu quondam radijs exutum ardentibus ora</l>
                    <l>Mortali vultu, gradientem montibus Idae</l>
                    <l>Phoebe manus te docta sacros effingit in vsus:</l>
                    <l>Ast Iouius clara splendorem reddidit arte,</l>
                    <l>Aeternamque dedit Gonzagae ducere vitam</l>
                    <l>Ductores inter primos, quos nulla tacebunt</l>
                    <l>Secula, nec veteris laedent obliuia famae.</l>
                </div2>
                <pb id="s154" n="154"/>
                <div2 id="GiEB.01.186" n="186" type="section">
                    <head>Maximilianus Caesar.</head>
                    <gap desc="illustration" resp="sampling"/>
                    <p>MAXIMILIANVM Caesarem Friderico tertio Imperatore genitum, quem eruditiores
                        Germani pro Maximiano, quod nomen est antiqui Caesaris, cui Iouij cognomen
                        obtigerit, Maximum AEmilianum appellant, haec tabula ab effigie simillimum
                        reddit. Ferunt Austriacae domus nobilitatem Romani sanguinis stirpem
                        respicere, perducto scilicet stemmare a Perleonum familia, ex qua fuerunt
                        celeberrimi olim Comites ex Tribu montis Auentini. Hos enim ad Abspurgum
                        consedisse constat, inter Rhetos, Noricos, et Vindelicos, non longe ab
                        Heluetiis, coalescenteque sensim potentia, Austriaci Principatus (vti ipse
                        Caesar suae originis religiosus indagator asseuerabat) iura et titulos
                        condidisse; eiusque dominatus claritudinem bellica quaesitam virtute, et
                        longa vetustate constitutam propagasse. Hinc euenit, vt facile credamus,
                        Augustam hanc Romani Imperij dignitatem, ad Austriacos Principes, quod
                        Romani siut generis, fatali quodam iure peruenisse. Quando iampridem abolita
                        sit militatis acclamationis consuetudo, qua Imperatores olim apud exercitum
                        in castris fiebant, et ipsa etiam septem Germaniae Procerum suffragatio
                        penitus obsolescat, toto scilicet hoc honore per manus praepotentium
                        Caesarum legitime tradito, confirmatoque, qui iam altas iecerit radices, vt
                        in vna familia non dubiae haereditatis nihil intercisa serie, decentius
                        atque stabilius reflorescat. Caeterum hoc Caesare nullus suae aetatis Regum
                        luculentiorem militaris habitus dignitatem, vel certius ac illustrius probi,
                        vereque augustioris decus ad Imperium <pb id="s155" n="155"/> attulit. Per
                        omnes siquidem cum bellicae, tum ciuilis virtutis numeros, generosi spiritus
                        inuictique animi magnitudinem, quam in aduersis pariter et secundis casibus
                        homines mirarentur, ita praeferebat, vt contemnere Fortunam videretur,
                        eamque seuera fronte tanquam insolenter improbeque semper iniustam et
                        instabilem, damnati fallacissimique numinis antiquorum infamem Deam
                        appellaret, propterea non multum vel eius benigne arridentis gratia, vel
                        acerbissime saeuientis odio supra aequum angeretur. Inerat enim Maximiliano
                        animus pecuniae contemptor, opulentiore Caesare dignus. Eam siquidem vbi
                        possideret, vel non integre exactam, diuidere statim atque elargiri amicis
                        et hospitibus, quam in aetarium ex ignobili parsimonia inuidiae plenum
                        congerere malebat. Existimabat enim nihil vnquam ab suo felici sydere, et
                        arcanis cuiusdam sanctioris oraculi promissis, sibi et posteris
                        opulentissimorum Regnorum ditionem esse defuturam, quae bella gesturo in
                        perpetuos liberalitatis vsus sese effundenti peramplas atque inexhaustas
                        signati auri facultates suppeditaret. Qua superba et saepe inani opinione
                        imbutum, et neruos sibi immodice praecidentem, necesse erat sentire
                        improuisam egestatem, et in medio bellorum cursu ita haerere atque
                        fatiscere, vt non aliunde quam ab ipso stipendiorum defectu, semipartae iam
                        victoriae interpellari, et e manibus eripi dicerentur. Arriserat namque ei
                        Fortuna ab initio, quum imberbis adhuc, interfecto ab Heluetiis Carolo
                        soceto, Belgiei eius Regni haereditatem adiuisset: Quippe qui alacriter,
                        beneuolentissimeque susceptus, commutatis demum seditiosissimis gentis
                        studiis apud Brugenses cum vxore custodiae traditus, diuersam impotentis
                        Deae vim, sed moderate et fortiter tulerit. Exinde eum pristinae dignitati
                        atque Imperio restitutum diuersa exercuerunt arma, quibus insigne decus, vel
                        adhuc iuuenis adeptus est, fusis ingentibus Gallorum copiis apud Ghingatam,
                        et perdomitis Menapiis atque Sicambris. Sed non multo minorei laus cessit
                        peritiae atque ausus militaris, quum Bohemos non procul a Ratispona, vel
                        sese castraque sua perpetua scutorum ingentium munitione defendentes,
                        cruento edito praelio superasset, et Pannonios ex semioccupato Norico
                        inuadentes Austriam, non semel repressisset. Nec demum eadem felicitate
                        Heluetia arma lacessiuit. Ab his enim non longe a Rauracorum finibus, fuso
                        ipsius exercitu, graue vulnus accepit: frustraque Iraliam aspexit vetantibus
                        Fatis, quam proculdubio Caroli nepotis Imperio reseruabant, Improspere
                        siquidem expeditio in Etruriam pro Pisanis aduersus Florentinos suscepta, et
                        bellum longe grauissimum Venetis illatum, vexillaque amplissimi exercitus in
                        conspectum Mediolanensium promota, terribiles quidem primo impetus, sed mox
                        inanes atque irritos conatus habuerunt. Erat Caesar pace et bello supra quam
                        dici possit credulus, et suspicax; sic vt qui acie vinci non poterat, bello
                        per moras facile vinceretur. In vniuersum integrae pietatis atque
                        incomparabilis munificentiae, castrensisque disciplinae laudem prometuit.
                        Excessit e vita sexagenario minor apud Velsium oppidum: quum leui tentatus
                        morbo intempestiuam acrioris pharmaci potionem bibisset.</p>
                </div2>
                <div2 id="GiEB.01.187" n="187" type="section">
                    <head>PAVLI IOVII Iunioris.</head>
                    <l>Vatum Musa decus Pierium, quae latioem colis,</l>
                    <l>Tolle, ô magnanimum, tolle precor laudibus inclytis</l>
                    <l>Iam pridem superûm consilio ad sydera Caesarem</l>
                    <l>Euectum. Cythara, dulciloquae, seu fidibus Lyrae</l>
                    <l>Hunc cantare iuuat. Quam iuuentem gloria maximis</l>
                    <l>Factis extulerit, Danubius nouit, et impiger</l>
                    <l>Qui lambit veterum moenia circumfluus vrbium</l>
                    <l>Ithenus, dum rapidis Oceanum vorticibus petit.</l>
                    <l>Hunc olim trepidis extimuit Sequana fluctibus;</l>
                    <l>Regem namque suum, proh pudor, illa inclyta Gallia</l>
                    <l>Spectauit fugientem, Austriacis viribus imparem,</l>
                    <l>Spectauit fugientem iuuenis Caesarei impetum,</l>
                    <l>Findentis gladio perdomitis hostibus agmina,</l>
                    <l>Qualis quum tumidus profluit e vertice Vesuli</l>
                    <l>Vastans arua Padus, ceu Boreas quum fremit infidus</l>
                    <l>Nautas attonitos aequoreis fluctibus obruens</l>
                    <l>Vel quum irata Poli porta furens intonat aere</l>
                    <l>Sternens Templa Deûm fulminibus celsa cacumina.</l>
                    <l>Verum Barbaricis assuetum nil nisi praelijs</l>
                    <l>Tentare Italiam quippe iuuat, miles ab Alpibus</l>
                    <l>Ductu Caereo dira fremens Theutonus euolat.</l>
                    <l>Nouêre inde Patres Hadriaci quam celeri manu</l>
                    <l>Moles contuderit flammiuomas, et propugnacula:</l>
                    <l>Quum Verona sui scuta virûm, et corpora fortium</l>
                    <l>Deplorans Athesis sanguineo voluier alueo</l>
                    <l>Spectauit facibus fulmineis spargier omnia:</l>
                    <l>Tormentoque strepenti indoluit moenia concuti.</l>
                    <l>Atqui Tusca colunt littora, qua pulcher Etruriae</l>
                    <l>Arnus rura rigat, veliuoli olim domini maris</l>
                    <l>Pisani eximia laude canunt illius inclytum</l>
                    <l>Nomen, iustitia percelebre, et munificentia.</l>
                    <l>Salue Auguste diu; teque simul magnanimus nepos</l>
                    <l>Inuictus Carolus, perpetuis auctet honoribus,</l>
                    <l>Ardentis Libyes perdomitor. Nam tua gloria</l>
                    <l>E splendore suo nobilior fulget, vt aureis</l>
                    <l>Ex Phoebi radijs, pulchra micat cornua Cynthiae.</l>
                </div2>
                <pb id="s156" n="156"/>
                <div2 id="GiEB.01.188" n="188" type="section">
                    <head><hi rend="italic">DVCES TRES BALEONEAE familiae, qui vna in tabula
                        expressi continentur.</hi> Ioan. Paulus Baleonus.</head>
                    <gap desc="illustration" resp="sampling"/>
                    <p>PALEONOS qui supra seculum vnum interciues Perusiae authoritatis Principatum
                        tenuerunt, quod militiae spectata semper virtute arma tractarent, Baioarici
                        sanguinis fuisse tradunt. Summam autem familiae dignitatem attulisse fertur
                        Malatesta, qui auorum nostrorum memoriâ sub Braccio Montonio Imperatore,
                        militiae disciplinam hausit, et per gentiles suos propagauit. Huis pronepos
                        fuit hic Paulus, qui in tabula cum duobus liberis Malatesta atque Horatio
                        pictus spectatur, haud dubie familiae clarissimus euasurus, nisi
                        propinquorum inuidiâ Leoni Pontifici criminosissime delatus, deceptusque sua
                        spe, in agnoscendis alioqui benigni, sed tum ambigui Principes sensibus,
                        ceruices vltro securi praebuisset: Petruccianae namque coniurationis gnarus
                        fuisse ex damnatorum confessionibus putabatur. Sed id in eius necem Leonis
                        animum maxime perpulit, quod hominem ingenio acrem; et manu promptum,
                        Imperatorijque muneris secundas partes apud Venetos promeritum, proptereaque
                        Perusinis ad imaginem inuidiolae Tyrannidis dominantem, tollere cupiebat,
                        satagentibus in eius necem affinibus atque propinquis, qui non aliter quam
                        morte potentiam eius conuelli posse existimabant. siquidem Baleonis omnibus
                        hoc semper fatali aemulatione fuit insitum, vt simultatem nunquam <pb
                        id="s157" n="157"/> fere intermissam, inter se cruentissime exercerent: et
                        quum pulsa Oddorum familia, praepotentes atque aemuli ciues deessent, sese
                        ipsos gentilitio sanguine defoedarent. Enituit in Paulo oris et corporis
                        eximia dignitas, eloquentia, militari studio requisita excellens; mores
                        bello et in castris nemo carperet, pace multi laudarent; nisi nusquam
                        oblitus factionis, vetera etima odia vindicare, et incestis amoribus suam
                        alienasque familias dedecorare consuesset.</p>
                </div2>
                <div2 id="GiEB.01.189" n="189" type="section">
                    <head>Malatesta Baleonus.</head>
                    <gap desc="illustration" resp="sampling"/>
                    <p>MALTESTA filius paternae saeuitae atque libidinis vitia detestatus, quum
                        foris sub Liuiano Imperatore, cui nupta erat ipsius amita, praeclara cum
                        laude militaret, egregium sibi praefecturae locum apud Venetos paruit,
                        exulque a Leone factus, Perusiam patriam pulsis inde Vitellio, et Gentile
                        Baleono, fortiter recuperauit, quum antea in expugnanda Cremona,
                        pellendisque Laude Pompeia Caesarianis, plurimum inclaruisset. Ad extremum
                        Florentinis constantissime libertatem suam defendentibus, quum annum prope
                        integrum pertinacia Clementis Pontificis et inuicti Caesaris arma obsessus
                        sustinuisset, desperatis auxiliis, obortaque fame aspera, maluit
                        florentissimam vrbem seruare ab immanitate atque saeuitia externarum
                        gentium, quae opulentissimae praedae inhiarent, quam parêre imperitis et
                        obstinatis aliquot ciuibus, qui desperatâ veniâ vna secum ciues extrema
                        supplicia perpeti, interieque patriam, et incendio absumi potius quam sese
                        dedere, et subactos confiteri cupiebant. Nec ob id factum fidei suae famam
                        laesit apud aequissimos ciues, a quibus iure optimo auream seruatae vrbis
                        statuam meruisse</p>
                </div2>
                <pb id="s158" n="158"/>
                <div2 id="GiEB.01.190" n="190" type="section">
                    <head>Horatius Baleonus.</head>
                    <gap desc="illustration" resp="sampling"/>
                    <p>pontius quam maligna obtrectatione lacerari, communi bonorum hominum iudicio,
                        et sacrosancti Pontificis testimonio videri potuit. Non vixit inde integrum
                        biennium atroci et diuturno morbo succumbens, Rodulpho filio haerede
                        relicto, quem hodie singulari cum laude bellicosae familiae dignitatem tueri
                        videmus: Quum Horatius patruus multis fortibus factis, Salernoque praesertim
                        expugnato clarus, verum Malatesta factiosior et saeuior Florentinis copiis
                        praepositus, in obsidione Neapolitana Lotrechio Gallorum Duci operam nauans,
                        non in acie, sed fortuito glandis ictu sine liberis perierit.</p>
                </div2>
                <div2 id="GiEB.01.191" n="191" type="section">
                    <head>PAVLI IOVII Iunioris.</head>
                    <l>Tres simul Heroas pictor, triafulmina belli</l>
                    <l>Pinxit in hac tabula.</l>
                    <l>Hospes summissis genibus ter lumine lustra:</l>
                    <l>Ter venerare Duces.</l>
                    <l>Gaudeat vt geminis pater inclytus, aspice, natis;</l>
                    <l>Et pariter gemini</l>
                    <l>Vt patre laetentur nati mauortia pubes.</l>
                    <l>O celebranda diu</l>
                    <l>Norica progenies centum dominata per annos</l>
                    <l>Te mea Musa canet.</l>
                    <l>Nam patrem insigni clarum virtute, maligna</l>
                    <l>Perculit inuidia,</l>
                    <l>Credulus heu nimium summisit colla securi</l>
                    <l>Praesidis Ausonij.</l>
                    <l>At vos Etrusci, meruit nam sculpier auro,</l>
                    <l>Carmine perpetuo</l>
                    <l>Ductorem vestrum Baleonum tollite ad astra,</l>
                    <l>Ob patriam, atque domos</l>
                    <pb id="s159" n="159"/>
                    <l>Nostibus creptas seruataque templa Deorum.</l>
                    <l>Nec minus interea</l>
                    <l>Egregius toto celebretur Horatius orbe.</l>
                    <l>Viuite in Elysio</l>
                    <l>Foelices animae, quorum tenet aethera virtiis</l>
                    <l>Sydere nobilior.</l>
                </div2>
                <div2 id="GiEB.01.192" n="192" type="section">
                    <head>Selymus Turcarum Imperator.</head>
                    <gap desc="illustration" resp="sampling"/>
                    <p>SELYMVS Othomannae familiae nonus Imperator, hoc ore truci ferocibusque
                        oculis, insitam animo suo vim, diramque saeuitiem ostendebat, quum in
                        sanguinem gentilium suorum et reliquorum, qui ad eius imperiosi genij nutus
                        parum expedite responderent (hos enim praecipue oderat) immaniter
                        desaeuiret. Hic prorsus ingens, si vel aequi, vel iniqui ausus gloria
                        certius expendatur, Mahometem auum crudelitate simul atque animi magnitudine
                        superasse videri potest. Stratis namque Persis in Calderanis campis, ipsoque
                        Hysmaele Sopho iusta acie deuicto, et Regia eius, quae vocatur Taurisium,
                        occupata, atque vastata, tantum inclyti nominis promeruit, quantum satis
                        esset satiandae ambitiosissimae eius gentis Regum cupiditati, nisi ad longe
                        maximum gloriae cumulum accessissent duo, geminata victoria Syriae atque
                        AEgypti Reges, armis deuicti atque interfecti, Campson scilicet infelix
                        senex ab equitatu suo in fuga protritus, et fortissimus Tomumbeius, qui
                        extremum cum vitae suae, tum Sulthanico Imperio finem miserabili supplicio
                        affectus, attulerit, quum vniuersum prope terrarum orbem, rerum ab se
                        fulminea celeritate gestarum, admiratione atque terrore suspendisset. Verum
                        magni numinis prouindentiâ factum fuisse fas est credere, vt illa vis
                        indomita et insuperabilis sese in Orientem effunderet, <pb id="s160" n="160"
                        /> vt Europae intestinis bellis laboranti, nihil merentibus Christianis
                        Regibus parceretur. Regnauit annos octo, vixit quadraginta sex, et quum
                        maius aduersus nos bellum esset suscepturus, canceroso renum vlcere vere
                        pestilenti, apud Chiurlum Thraciae pagum, morte solutus est, Pyrrho Bassae,
                        in cuius sinu atrocem animam exhalabat, Solymanum filium commendans,
                        seuereque praecipiens, vt in Christianos, tanquam veros hostes, arma
                        verterentur, neglectis Persis, quorum inanem superbiam satis ipse
                        contudisset. Euenit autem vt eo fatali sibi loco, in quo Baiazetem patrem
                        circumfusa acie adortus opprimere cogitârat, meritas immanis parricidij
                        poenas daret, sed nequaquam flagitiis pares, vtpote quae omnem immanitatis
                        notam excedant; postquam Acomathem et Corcuthum germanos fratres, et tot
                        fratrum filios Regiae indolis vd vnum omnes sustulerit, vt Solymano filio
                        omni aemulatione vacuum Othomannici Imperij solium paparet. Quanquam et huic
                        successionis atque haereditatis ius ipsum aliqando inuiderit. Ferunt enim
                        eum, veste venenon intus atrocissimo delibura, filium extinguere cogitasse;
                        vt quaedam eius verba immodice pungentia vindicaret: sed eius exitiosae
                        veestis donum astuta matris misericordia repudiatum, pro Solymano
                        Cubiculario datum, ocyssime perniciem attulisse. Sic vt hoc exemplo,
                        immanitate feras anteisse videatur, monstro quam homini similior, qui ex
                        animo plusquam Tartarico, nemini suorum pepercerit. Sed non defuêre qui in
                        eo abominabilem carnificinam, tanquam ei necessariam, qui sine aemulo
                        metuque regnare decreuisset, verbis excusare contenderent: quod regnaturo
                        omnis diuini atque humani iuris penitus obliuiscendum censeant. Vsque adeo
                        enim Imperij dira sitis est, vt vel flagitiosissimis artibus apud quosdam,
                        Regna tueri fas esse videatur.</p>
                </div2>
                <div2 id="GiEB.01.193" n="193" type="section">
                    <head>ANTONII FRANCISCI RAINERII.</head>
                    <l>Haec Selymi effigies Scythico quae pallida vultu</l>
                    <l>Mortalibus minatur, et magnis Dijs,</l>
                    <l>Trux illa est, inhiant Lyciae sub tegmine telae</l>
                    <l>Impexa atroces vndecunque viperae.</l>
                    <l>Eumenidum decus, et Vulcania lumina, lethum</l>
                    <l>Spiratn, et ora vim, nefas, et impium.</l>
                    <l>Miscuit in cano dira hic Aconita parenti</l>
                    <l>Fratresque letho extinxit omnes horrido;</l>
                    <l>Ipse suo (ni vana ferunt) fata vltima nato</l>
                    <l>Parauerat, superba quae sors distulit.</l>
                    <l>Huic tamen horribiles peperit victoria laudes</l>
                    <l>Et insolenti adaucta scepira dextera.</l>
                    <l>Nam qua Sol agili circum rotat ardua curru</l>
                    <l>Hyrcaniam, trucemque Pesicum sinum,</l>
                    <l>Quaque coloratis longe deuexus ab Indis</l>
                    <l>Deserta Nilus arua lambit Aethiopos.</l>
                    <l>Gens Eoa omnis, varia armis, dissona linguis</l>
                    <l>Flexêre Regi colla barbara effero.</l>
                    <l>Sulthani euersum Imperium, atque Aegyptia Regna</l>
                    <l>Quum totus vndique orbis expauesceret.</l>
                    <l>Nec dubitamus adhuc priscis picta illius ora</l>
                    <l>Miscere nostris (ah nefas) Heroibus.</l>
                    <l>Othomannorum quin ora perempta potentum</l>
                    <l>Vrbs haec superbis illinit coloribus.</l>
                    <l>Fallimur, et Roma haec non extulit ora, sed haec tu</l>
                    <l>Nobis Ioui diuine spectanda erigis,</l>
                    <l>Itala imaginibus vafer, hisce vt pectora tentes,</l>
                    <l>Exurgat vltor si quis inde spiritus,</l>
                    <l>Nostra illis adimat qui signa, vicesque rependat,</l>
                    <l>Replens cruore cuncta, caessisque artubus.</l>
                    <l>Macte hac arte Pater, stimulis qui corda Nepotam</l>
                    <l>Ad verae auitum gloriae excitas decus.</l>
                </div2>
                <div2 id="GiEB.01.194" n="194" type="section">
                    <head>M. Antonius Columna.</head>
                    <p>NEMINI vti nos summa cum admiratione viderimus, rariora spectatioraque vel
                        coelestis gratiae, vel arridentis natutae dona contigerunt, quam M. Antonio
                        Columnae. Hic enim nobilissima Romani sanguinis stirpe progenitus, ante
                        omnia staturae proceritate, firmitate, atque amplitudine singulorum artuum,
                        decore frontis, et splendido quodam aeneae barbae nitore, maiestateque
                        torosi pectoris, veteres aequabat Heroes, ob idque praesertim, quod
                        praeclaro insignium virtutum concursu, multiplicique optimarum artium
                        eruditione ad eximium decus ornarotur; vsqueadeo constanti vel ciuium vel
                        externorum studio adamatus et cultus, vt quum coleretur a singulis, cuncti
                        eum in vniuersum, vel diuersae factionis obseruarent, atque suspicerent,
                        eumque vnum Iulius Pontifex, tanquam Romanorum Procerum lectissimum,
                        collocata ei in matrimonium Lucretia consobrinae filia, generum sibi
                        ascisceret, quum graui iudicio Rouereae familiae nomen, sicuti antea Felicem
                        filiam Iordano Vrsino collocârat, clarissimis Romani sanguinis stirpibus
                        inserendum existimasset. M. Antonius patre orbatus, quod is Etrusco bello
                        apud Alfonsum Aragonium militans periisset, Prospero patruo, et Fabritio
                        huius patrueli celebertimis Ducibus adhaesit, ab hisque certissimis militiae
                        praeceptis imbutus, ita exactam hausit disciplinam, vt Prosperi naturâ
                        cunctatoris cautum et inuictum robur; praeferuidam vero in expediendis armi
                        Fabritij vim, nobili salubrique temperamento moderari didicerit; tanto
                        illustris famae prouentu, vt quum in Apulia, Latio, Etruria, Galliaque
                        Cisalpina variis praeliis interfuisset, vtroque patruo</p>
                    <pb id="s161" n="161"/>
                    <gap desc="illustration" resp="sampling"/>
                    <p>decerptis eorum virtutibus, honore auctior et maior euasurus crederetur; nisi
                        immitia fata eius paratis honoribus propere nimium inuidissent. Is namque
                        quum defensa nouissimo virtutis opere fortiter Verona aduersus immensam vim
                        oppugnantium Gallorum et Venetorum, aliquod se nauatae operae praemium
                        nancisci putasset, et a Ceurio Belga Caroli adolescentis nutritio, per maros
                        supine se contemni, fastu Romano succensus, non diu pateretur, ad Franciscum
                        Galliae Regem e Belgis contendit, a quo vti is naturâ Rex erat, omnis verae
                        virtutis liberalissimus aestimator, praefectura alae equitum, et consacrati
                        Regis ordinis torque honestatus est. Sed ea militia demum infausto omine
                        suscepta, quod tum Leonis et Caesaris armis Lotrechius Gallorum Dux
                        Mediolano pelleretur, M. Antonio bellici laboris et vitae immaturum finem
                        attulit. Nam dum instaurarent Galli bellum, et Mediolano copias admouissent,
                        vt circumuallatae arcis obsidio solueretur, M. Antonius nondum
                        quinquagesimum aetatis annum attingens, ingentis Colubrinae pila ictus
                        occubuit, eadem etiam pila discerpto et ad latus cadente Camillo, Triuultij
                        clarissimi Imperatoris filio, quum obequitantes in aggere hostium munitiones
                        inspicerent. Corpus eius Prospero hostium Duci a Lotrechio concessum est, vt
                        moestissimus patruus, fratris filio tantae spei, et tum forte Veneti
                        exercitus Imperatori designato, iustis exequiis parentaret. Luxêre eum
                        atrocissima morte surreptum socij atque hostes paribus prope lacymis,
                        ideoque vberioribus, quod masculum prolem, quae paternae virtutis esset
                        haeres, nullam reliquisset.</p>
                </div2>
                <div2 id="GiEB.01.195" n="195" type="section">
                    <head>AVGVSTI COCCEIANI.</head>
                    <l>Hac in tabella pictus est Columnius</l>
                    <l>Heroas inter iure primas obtinens,</l>
                    <l>Quos Roma genuit omnium fortissimus,</l>
                    <l>Quos Roma vidit omnium pulcherrimus,</l>
                    <l>Virtutis est Verona testis optima,</l>
                    <l>Seruata quondam ab vi et furore barbaro;</l>
                    <pb id="s162" n="162"/>
                    <l>Et pulcher Athesis moenia eius perfluens</l>
                    <l>Atro cruore saepe tinctus hostium.</l>
                    <l>Est vafra testis gens libera, est horrida</l>
                    <l>Germana pubes, terga saepe quae dedit</l>
                    <l>Illius armis, ceu fugaces Capreae</l>
                    <l>Multa premente agrestium manu solent.</l>
                    <l>Formae paternae signa sunt certissima</l>
                    <l>Praesentis aeui filiae pulcherrimae</l>
                    <l>Iouis Deorum Regis, atque Apollinis</l>
                    <l>Dignae cubilibus. Deum hinc credi licet</l>
                    <l>Illum fuisse, qui Deis simillimus</l>
                    <l>Virtute, forma, viribus plane fuit.</l>
                    <l>Hinc suspicata magna turba coelitum,</l>
                    <l>Humana ne quem laedere, aut sors, aut manus</l>
                    <l>Nequiret hunc ipsa fata attingere,</l>
                    <l>Vel morte sera, vel cruenta vi queant,</l>
                    <l>Homoque ob id vitam Deorum degeret,</l>
                    <l>Subinuida, in Columnium potissimum</l>
                    <l>Coniurat, aereaque tormento aereo</l>
                    <l>Missa pila; tonante coelo, vt fulmine</l>
                    <l>Heroa sternit; Mars dolore lachrumat.</l>
                </div2>
                <div2 id="GiEB.01.196" n="196" type="section">
                    <head>Matthaeus Cardinalis Sedunensis.</head>
                    <gap desc="illustration" resp="sampling"/>
                    <p>MATTHAEVS cui Lango cognomen fuit, et honorem postea purpurae adeptus est,
                        apud Sedunum vrbem foederatamque Heluetiis et Rhetis, natale solum habuit,
                        humili quidem patre genitus, sed eo pro captu Alpinae gentis nihil a literis
                        ab horrente. Quamobrem ab eo vt primum adoleuit, in Italiam est missus, eo
                        consilio, vt Italicam perdisceret linguam, et Latinis pariter literis operam
                        daret, demumque (vti euenit) sacris initiaretur. Itaque Matthaeus post prima
                        literarum rudimenta, quae in patria perceperat, <pb id="s163" n="163"/> Comi
                        sub Theodoro Lucino nobili (vti illa ferebant tempora) Grammattico, Poetaque
                        tantos processus fecit in studiis, vt nihil earum rerum quae vel audiret,
                        vel legeret, robusti auidique ingenij memoriam subter fugeret; vtpote qui
                        saepe aegri praeceptoris munia, docendo felici aemulatione obire esset
                        solitus, magnamque partem Maronis Aeneidos, et Heroidum Nasonis quanquam
                        subagresti vocis sono recitaret, amplectereturque supra cunctos authores
                        librum de Consolatione Boetij Seuerini, qui liber moralibus multis exempis
                        refertus, delectos quotidianis actionum suarum sermonibus flores et exempla
                        cunctis prope casibus opportuna ita suppeditabat, vt eius eloquentiâ non
                        Germani modo, sed Itali etiam eruditiones magnopere mirarentur:
                        conciliaretur inde Sedunensi populo ad promerendum Episcopatus sacerdotium,
                        quem Populus spectatum moribus per suffragia deligere, et Pontifici maximo
                        mitra exornandum offerre consuesset. Vbi vero stolatus et infulatus de more
                        in templo sacras habere conciones coepit, tanto concursu omnis generis
                        hominum audiebatur (quod mores exacte sobrios castosque praeferret, qui
                        ipsam eloquentiae laudem sine controuersia superarent) vt ampliore
                        sacerdotio dignus haberetur. Nam multus erat, et efficax in componendis
                        controuersiis, quae inter ciues atque finitimos intercederent, vsqueadeo
                        rerecto atque incorrupto iudicio, vt nemo vel factiosus eum vltro oblatum
                        arbitrum reiiceret. Eo modo collecta authoritate apud suos populares,
                        probitatis atque industriae nomine potens et validus, in id incidit tempus,
                        quo exortum est bellum inter Gallos et Iulium Pontificem, quum Ludouicus
                        Rex, infausti damnatique nominis causam suscepisset, excitandi concilij,
                        cuius sanctionibus atque armio impotenter dignitas Pontificis conuelli posse
                        putabatur. Iamque eo res erat perducta, vt Iulius ex Rhauennate cruento
                        praelio victus spoliatusque Bononia, et nefariis vndique armis circumuentus,
                        ab externis gentibus Hispanis atque Britannis, Heluetiisque praesertim, opem
                        implorare cogeretur. In ea controuersia Matthaeus integrae pietatis studium,
                        egregiamque operam sic praestitit, vt a Iulio supplente Senatum, in honorem
                        Heluetiae gentis, purpurae dignitate honestaretur. Nec multo post Matthaeus
                        multis concionibus apud Heluetios habitis egregie persuasit, vt pia arma
                        susciperent aduersus Gallos, qui res diuinas profanis commiscere conarentur.
                        Quod ob id non magnopere difficile fuit, quoniam gens Heluetia paulo ante
                        sese ab amicitia Ludouici Regis alienârat, tanquam ingrate spreta et
                        fraudata donatiuis atque stipendiis, auari aut certe nimis parci Regis
                        acceptam contumeliam vindicare percuperet, eoque grauis et properantius,
                        quod pro Heluetiis legionibus auxiliariis, Gallus Germanorum cohortes
                        mercede conducere coepisset: cuius iniuriae is fuit exitus, vt Matthaeus cum
                        suo astrictus officio, tum purpurei galeri beneficio obligatus, vniuersam
                        gentem aduersus Gallos concitaret, eosque Ticino pulsos, et ad alpes et in
                        Galliam fugientes, Cisalpinae Galliae imperio expelleret. Nec in ea celebri
                        victoria, qua haud dubie Pontifici sua dignitas est restituta, Matthaeus aut
                        studium suum erga Pontificium decus aut odium in Gallos intermisit. Nam
                        mortuo Iulio, Leonem Decimum pro recipienda Parma atque Placentia bellum
                        mouentem mirifice adiuuit, Gallosque Duce Lotrechio iterum Mediolano
                        depulit, instauratoque saepe bello, quum Leo Pontifex fato esset ereptus,
                        atque ei suffectus Hadrianus Sextus, cuius comitiis interfuerat, numquam ab
                        authoritate Pontificij nominis discescerat. Mortuus est Romae non plane
                        senex primo Hadriani pontificatus anno, vir inter exactae virtutis
                        Imperatores, potius quam inter Senatores numerandus, si corporis ac ingenij
                        robur et rerum strenue gestarum cumulum spectes. Maxime vero ei gloriosum
                        fuit Francisci Regis iudicium, quum asseueraret, me audiente, aliquanto plus
                        sibi sumptus atque periculi Sedunensis facundiae indomitam vim, quam tot
                        legionum eius gentis cuspides attulisse.</p>
                </div2>
                <div2 id="GiEB.01.197" n="197" type="section">
                    <head>PLACIDII Placentini.</head>
                    <l>En tua purpureus decorat Matthaec galerus</l>
                    <l>Tempora digna sacro triplicis splendore coronae.</l>
                    <l>Scilicet exultans telis ferus accola Rheni,</l>
                    <l>Pondus arenosum rapidis qui flexibus vrget</l>
                    <l>Oceani in gremium, demens, hostilibus armis</l>
                    <l>Imperia, et leges diuum lacerare profanus</l>
                    <l>Irruerat; miseraeque nouus tremor ossa tenebat</l>
                    <l>Italiae, validis quum te Duce castra maniplis</l>
                    <l>Heluetia aduentant, bisque acres cuspide Gallos</l>
                    <l>Fundunt, Pontificemque armis victricibus vlta</l>
                    <l>Tadem nubiferas alpes transcendere cogunt.</l>
                </div2>
                <div2 id="GiEB.01.198" n="198" type="section">
                    <head>AVGVSTI COCCEIANI.</head>
                    <l>Helueti, gens vna Ioui carissima summo,</l>
                    <l>Et cara Martis pignora.</l>
                    <l>Inuicti bello populi, certissima Regum</l>
                    <l>Bellantium spes, ac metus:</l>
                    <l>Nullone Heroas vestros celebratis honore?</l>
                    <l>Nullo aere? nullo marmore?</l>
                    <l>Certe etiam externos, clara virtutis amicae,</l>
                    <l>Artes fouebunt Itali.</l>
                    <l>Ipse pater Iouius quam mira expresserit arte</l>
                    <l>Illustrium formas Ducum</l>
                    <l>Cernitis, et vestri Ductoris imagine vera, vt</l>
                    <l>Dotes et ora effinxerit.</l>
                    <pb id="s164" n="164"/>
                    <l>Qui late Italiam fama compleuerat omnem</l>
                    <l>Virtutis ergo fulgidae.</l>
                    <l>Quare purpureo corpus velabat amictu,</l>
                    <l>Sacro coruscus ordine:</l>
                    <l>Certabantque virum sublimem toliere ad astra</l>
                    <l>Bellona Peitho, Sanctitas.</l>
                </div2>
                <div2 id="GiEB.01.199" n="199" type="section">
                    <head>Prosper Columna.</head>
                    <gap desc="illustration" resp="sampling"/>
                    <p>SAEPE hac specie prolixe tomatum fereque cincinnatum, et priscae probitatis
                        os subagreste, sed tamen oculis ingenuum, et quidem militare praeferentem,
                        Prosperum Columnam vidimus, atque item his armatum insignibus. In eo
                        Romanorum Procerum nobilissimo, apprime grauis, et considerati Imperatoris
                        decus enituit, quod proculdubio ad antiquae Romanae virtutis specimen
                        referri posse plerique existimârunt. Quandoquidem in eo multa militatis
                        consilij vis, egregiaque constantis animi probitas, et recti honestique
                        appetens, moderatus animus conspiceretur. Nemo enim eo temperantius vel
                        inter factiosos arma exercuit: nemo humanius a sanguine militum temperauit:
                        nemo denique abstinentius innocentium hominum agricolarumque praesertim
                        fortunas a licentia militari conseruauit. Has propter virtutes, quae in
                        huius durae aetatis Ducibus desiderari facilius poterant, quam reperiri, non
                        semel praeclara voce apud Insubres, Coenomanos, et Venetos, Paganorum
                        defensor, et Italicae gentis Pater appellatus. Fuit Prospero dissimili morum
                        genere, et pari prope gloria militari praeconio celebratus Fabritius
                        patruelis; quo collega, diuersas vtriusque virtutes in mutuum consensum,
                        parandis victoriis opportunum, ita miscuisse constat, vt vterque ab eo
                        temperamento se ipso maior et clarior euaderet. <pb id="s165" n="165"/> Sed
                        Prosper, qui diu aduersus Gallos inuicta arma tulerat, improuiso superuentu
                        Gallorum equitum foede apud Villafrancam Subalpinae gentis oppidum
                        oppressus, captusque est, Obegnino atque Palicia eius expeditionis Ducibus,
                        quos antea Neapolitano bello ipsius maxime insigni opera captiuos vidisset.
                        Sed non multo post clementia Francisci Regis, quum se dimidia pecunia
                        redemisset, eam cladem acceptam nouo victoriae prouentu resarciuit, quum
                        Lotrechium et Gallos ex longa contentione Cisalpinae Galliae imperio
                        depulisset. Ab his rebus gestis Sfortiano dominatu Mediolani constituto,
                        summos militaris imperij titulos a Carolo Caesare promeruit. Verum inde
                        leuem ab initio, sed mox euentu lethalem contraxit morbum, quum iam
                        sexagenario maior, affectae aetatis oblitus, illustrium matronarum amoribus
                        intemperanter indulsisse crederetur. Luxerunt eum totius Cisalpinae regionis
                        ciuitates, hominumque ordines, tanquam patriae parentem, incredibili hercle
                        cum moerore, praesagientes vtique verissimis lachrymis imminentem
                        durissimorum temporum conditionem, qua cunctas ab Hispanis atque Germanis
                        praesidiariis acerbitates perpessi, omnino crudelius atque funestius a
                        socio, quam ab hoste, concasuras ipsorum fortunas diuinarent.</p>
                </div2>
                <div2 id="GiEB.01.200" n="200" type="section">
                    <head>PETRI GRAVINAE.</head>
                    <l>Nil obstat, Dux magne tuis, nil amplius ausis</l>
                    <l>Fortunae obsequium, signa sequentis habes.</l>
                    <l>Vidimus indomiti superata pericula belli.</l>
                    <l>Vidimus hostiles succubuisse manus.</l>
                    <l>Oppida vi capta, et validis traiecta maniplis</l>
                    <l>Flumina, et oppositos terga dedisse Duces.</l>
                    <l>Restabant arces tormentaque bellica, tandem</l>
                    <l>Cesserunt arces, flumina, saxa, minae.</l>
                </div2>
                <div2 id="GiEB.01.201" n="201" type="section">
                    <head>ANTONII CASANOVAE.</head>
                    <l>Tres modo fama Duces circatria munera belli</l>
                    <l>Ante alios primum iussit habere locum,</l>
                    <l>Castra locarefuit Pyrrhi, Fabijque morari,</l>
                    <l>Marcelli proprium conseruisse manus.</l>
                    <l>Tu castris, hostemque mora, et certamine Prospet</l>
                    <l>Vicisti, atque trium quod fuit, vnus habes.</l>
                </div2>
                <div2 id="GiEB.01.202" n="202" type="section">
                    <head>Hysmael Sophus Persarum Rex.</head>
                    <p>AB hac illustri, et supra mortale decus radiante, imperiosaque facie apud
                        Persas suos se ipso admirabilior fuit et augustior Sophus Hysmael, qui
                        nostrâ memoriâ totum terrarum orbem nominis sui fama compleuit. Is namque
                        magni Vssumcassani Regis ex filia nepos, Haidare, cui Hardueli cognomen
                        fuit, genitus, ac in obscuro nutritus adolescens, specie formosissimi oris
                        cunctos aequales antecessit. Vir integrae aetatis, milites omnes dignitate
                        firmissimi habitus et equitandi sagittandique peritia superauit. Seniores
                        vero, vt primum sese aetas inflexit, aptissimarum rerum scientia, et
                        castrensis prudentiae laude ita excelluit, vt per omnem aetatem, quae ei
                        supra aequum augustior contigit certo numini propior, quam mortali, vti
                        augustissimus coleretur. Erant enim res eius bello gestae, cum victoriarum
                        pondere, tum magnitudine euentuum, et quadam perpetua atque felici cursus
                        celeritate mirabiles; vtpote qui persuasione commutatae religionis excitatis
                        in eius sectam Orientis gentibus, Iacuppi Regis auunculi filios, Regni
                        haereditate depulerit, iisdemque armis, quibus mortem patris vindicabat, et
                        nouae religionis nomen tuebatur, extinxerit. Nulla siquidem armata manus vim
                        sustinere poterat Sophianorum, qui a purpureis capitum integumentis Persica
                        lingua Cuselbassae vocabantur. His enim non vno in loco in aciem eductis, et
                        passim victor per Armeniam, Mediam, Persidem, Parthiam, Mesopotamiam, et
                        Assyriam, eius nouae religionis sectam, eademque capitum insignia
                        propagauit. Inde quoque aucto numero, ea insana et credulae multitudinis
                        turba, tumultuariis, ideoque praegrauibus, quod sacra dicerentur, armis, in
                        Othomannicos fines peruaserat. Verum is Sophianorum incursus talem habuit
                        exitum, vt per Baiazetis acerrimos Duces, Galatia et Cappadocia, mutuis cum
                        cladibus pellerentur. Secundum Baiazetem fato suo functum, Selymus filius
                        Persicum suscepit bellum, Hysmaelis offensus gloriâ; superatoque Eufrate, ad
                        Artaxatam Calderanis in campis cum Hysmaele conflixit; eoque acie pulso, et
                        retrocedente, Taurisio Regia vrbe potitus est. Sed reparantem copias
                        Hysmaelem, et iam aduentantem veritus, continuo in Cappadociam se recepit;
                        magnae hercle et memorabilis victoriae, nisi ea multo Turcarum sanguine
                        constitisset, trophaeum erecturus. Exinde Sophus Hyrcanorum iniuriis
                        Iacessitus, in eos arma conuertit, diuque ea plerunque victor exercuit, quum
                        interim Selymus immensa gloriae cupiditate incensus, ad excidium Sulthanici
                        Imperij arma conuertisset. Caeterum Hysmael plenus gloriâ, perdomitis et
                        pacatis vndique finitimis, quartum et quadragesimum agens annum, in magna
                        spe longioris vitae, contracto ex aspertima venatione fatali morbo, paucis
                        diebus absumptus est. Edixerat inuisitati generis venationem, qua Regio
                        apparatu syluestrium equorum greges petebantur, in aspera nemorosaque
                        regione, quam Seruanam vocam. Ea est Medorum et Albanorum in finibus, non
                        longe a Caspij maris conspectu ad Caucasi montis radices posita. Id
                        regionia</p>
                    <pb id="s166" n="166"/>
                    <gap desc="illustration" resp="sampling"/>
                    <p>spatium, venatorum ingens multitudo iusti prope exercitus, exploratis earum
                        ferarum sedibus et pascuis complectitur; perpetuaque corona sensim coercendo
                        praecingit; atque indices tanquam indagine clausas vndique territando et
                        iaculando pulsas, in magnum campum compellit, in quo Rex primus defertur,
                        atque ita circumuentae ferae voluptarium de se spectaculum adeo violentis
                        conatibus ad effugium editis, praebent, vt magno periculo, ac nisi procul
                        iniectis laqueis capiantur, multiplicatisque restibus diuerso venatorum nixu
                        contineantur. Ea siquidem feritas illorum est, vt nisi defessae cursu et
                        siri, inediaque confectae et perdomitae fustibus mansuefieri queant, vixque
                        per aliquot menses multa periculosaque domitorum industria, stragulam, et
                        sessorem admittunt, quum dentibus et calcibus libertatem defendant. Hi
                        aspectu sunt truces, praelongis atque horrentibus comis, rigida ceruice, et
                        arietino capite deformes: nam strigosiores habent clunes; sed crura cum toto
                        femorum et suffraginum nexu adeo valida, vt bidui cursu minime fatiscant;
                        nec vngulae latae admodum atque praedurae ferreis soleis indigeant,
                        quandoquidem nec in asperis rupibus lapidosisque Iocis atterantur. Sed
                        domitis graui lupato opus est, et valido capistro, quod subter crura ventre
                        tenus deductum, vim eleuantium frontes, et sessorum capita pulsantium
                        coërceat. Id itaque ferorum equorum genus laboriosum capi, perdomarique
                        difficile, vsu vero longissimi cursus supra quam existimari possit,
                        mirificum, ob id vnis tantum dicatum est Regibus. Is equus colore cinereo,
                        nigris ad poplites internitentibus virgis Onagros refert. Tradunt autem
                        Persae (vt ab Armenio Patriarcha, qui Hysmaelis familiaris fuit, audiuimus,
                        nisi ea fabulosae superstitionis putetur) horum equorum greges in tutela
                        quorundam agrestium numinum esse constitutos, proptereaque eos nefas esse
                        per sacros lucos, et tesqua Diis inanibus Syluanis et Faunis dicata,
                        consectari, capereve; quando violantes sacrum gregem, et lucos consecratas
                        Diis sedes, repentinus sequatur interitus; vt non impune accidisse Hysmaeli
                        praedicabant, qui siue defatigatione et labore nimio difficilimae <pb
                        id="s167" n="167"/> venationis conuulsus, siue fatali percussus iniuria
                        syluestrium numinum, immatura certe morte, et fortasse non immerita
                        perierit. Quum praedicentium admonentiumque seniorum Sacerdotum praescita,
                        atque oracula neglexisset; eo quidem praeclarius, quod Sumachiae Regulum in
                        candem venationis voluptatem accersitum, eadem fatalis ausus causa
                        sustulisset.</p>
                </div2>
                <div2 id="GiEB.01.203" n="203" type="section">
                    <head>PARTHENII PARAVICINI.</head>
                    <l>Hanc tibi Apellea reserentem ex arte colores</l>
                    <l>Effigiem, famae, laudumque appendimus ergo</l>
                    <l>Persarum decus, ô Heros, quem Gangis ab oris</l>
                    <l>Extremoque Oriente, ingenti gloria plausu</l>
                    <l>Littus ad Hesperium, Solisque cubilia vexit,</l>
                    <l>Clarum opibus, facie insignem, et praestantibus ausis</l>
                    <l>Egregium, dum pro sacris cultuque Deorum</l>
                    <l>Pollatque tui pro relligione Tonantis</l>
                    <l>Insurgis, piaque arma moues, totque oppida victor</l>
                    <l>Tot populos et regna tuis tot finibus addis.</l>
                    <l>Atque Asiae magno fundis certamine Regem.</l>
                    <l>Quin etiam (rarum Ducibus) studiumque Mineruae</l>
                    <l>Excolis, Aonidumque artes; nil denique inausum,</l>
                    <l>Nil intentatum, ingenioue manuue relinquis.</l>
                    <l>Macte, ô iustitia Princeps, et pacis honore,</l>
                    <l>Praeclare et bello, Ducibusque aequande Latinis.</l>
                    <l>Te curuo in Lari fulgentia littore tecta</l>
                    <l>Pieridum, sacraque domus, quibus Alius Apollo,</l>
                    <l>Praesidet, et spretis Cyrrhae nunc incolis antris,</l>
                    <l>Accipient; vbi conspicuu in primisque micantem</l>
                    <l>Magnanimos inter Reges Martisque coronam</l>
                    <l>Suspicient, Populi, nec auari temporis vltra</l>
                    <l>Debentem inuidiae quicquam mirabitur omnis</l>
                    <l>Posteritas, Iouiusque tuos celebrabit honores</l>
                    <l>Qui nunc aeternis mandat tua nomina factis:</l>
                </div2>
                <div2 id="GiEB.01.204" n="204" type="section">
                    <head>Antonij Grimani Veneti Principis.</head>
                    <p>IN attollendo premendoque Antonio Grimano alternantibus diuersae sortis
                        impulsibus, Fortuna mirabile edidit ludos. Nam quatuor annorum puer Marino
                        patre mortuo, sub tutela patrui maritimae negotiationi a prima statim
                        adolescentia adscriptus, summos labores, summaque tempestatum periculae
                        alacriter subiit, vtpote qui cuncta prope Syriae, AEgypti, Africaeque
                        emporiae adiit, tanta asperrimarum rerum tolerantia, singularique parendi
                        obsequio, vt satis honestos ex diligenti mercatura quaestus faceret, vsque
                        ad legitimam petendis honoribus aetatem. Reuersus siquidem Venetias, per
                        omnes Magistratus in ciuitate decucurrit, sic vt nusquam repulsam ferret
                        propter spectatam fidem cum summa gerendarum rerum prudentia coniunctam,
                        maiora semper atque ampliora, quam peteret consensu suffragantium ciuium
                        promeritus. Quum vero ad splendi dissimae legationis munus vocaretur ad
                        Federicum Caesarem in Germania agentem, id cum pudore recusauit, quod
                        plerique Senatores eius viri grauissimarum rerum experientis personam, domi
                        quam fortis Reipublicae vtiliorem iudicarent. Impetratum idcirco est, vt
                        Dominicus filius, optimis instructus literis, qui postea Cardinalis fuit,
                        pro patre in eam legationem mitteretur. Exinde suas partes in Republica
                        eximia cum moderatione semper implens, perpetuo tenore gratiosus apud
                        populum, maximeque probatus apud Proceres Senatus fuit; eo praesertim
                        tempore, quo ad maris praefecturam euectus est. Nam tum Veneti cum Carolo
                        Gallorum Rege bellum susceperant, et Aragonios Reges ex foedes sociio arimis
                        defendendos existimabant. Itaque Grimanus cum valida classe in Apuliam
                        profectus, complura eius orae oppida occupata a Gallis, manu cepit.
                        Monopolimque vrbem, admotis tormentis, fortiter expugnauit; quo terrore
                        Polygnaunum, Molam, Brundusium et Hydruntem in Salentinis, in potestatem
                        Veneti nominis redegit, authorque extitit et suasor apud Senatum, vt Venata
                        pecunia Aragonius subleuaretur, iisque oppida tanquam oppignerata Venetis
                        tuenda relinqueret. Quo consilio et fractae Gallorum res, et aduersariorum,
                        quae erant difficiles, in melius restitutae sunt. His rebus gestis, fidem
                        spemque totam apud ciues de suae virtute conceptam, cumulate impleuit;
                        meritoque factus Procurator Diui Marci, in id tempus incidit, quo Senatus
                        Venetus commutato studio, et reiecta Sfortiae amicitia, cum Ludouico
                        Gallorum Rege foedus percussit, quo Cremona nouae amicitiae praemium
                        petebatur. Tanta enim incitatione Senatus in odium exitiumque Sfortiae,
                        tantaque amplificandi Imperij cupiditate descensum erat, vt sanioribus
                        consiliis nullus omnino locus relinqueretur. Reclamabat libero ore Grimanus,
                        vti verus Vates, sicuti nos ab ipso successoreque etiam Gritto accepimus;
                        inuidima inde grauioraque pericula veritus, moderationisque Senatus primores
                        admonebat, vt infirmum Regulum potius quam potentissimum externae gentis
                        Regem accolam mallent. Sed iuniorum suffragia aduersus bene consultos senes,
                        fatali quodam impetu valuerunt. Veneti enim in vniuersum a Sfortia se
                        transuersis artibus impeditos, quo minus Pisis potirentur, aegerrime
                        ferebant. Itaque Ludouicus reiectus a Veneto, atque hostis declaratus,
                        deceptusque item ab Alexandro Pontifice, hec adiutus alacriter a Caesare,
                        postremam a Baiazete Turcarum</p>
                    <pb id="s168" n="168"/>
                    <gap desc="illustration" resp="sampling"/>
                    <p>Rege opem implorauit. Visa est Barbaro digna occasio inferendi belli. Id enim
                        vnum Sfortia postulabat, vt terra marique Veneri, ne cum Gallis vires
                        coniungerent, suarum rerum periculo distinerentur. Itaque Baiazetes misero
                        et maligne circumuento Sfortiae opem ferendam ratus, Schenderbassam Illyrici
                        praefectum, in Venetiam vsque luctuo incursione prouehere sese iussit, et
                        Deuthem amplissimae classis praefectum, in Graeciam misit. Quo in rerum
                        periculo Grimanus omnium suffragiis iterum delectus Imperator, exornata
                        pulcherrima classe aduersus hostes nauigauit. Sed id nauale bellum eum
                        malignitate Fortunae exitum tulit, vt quum apud Sporadas insulas
                        congressuris classibus non dubio euentu superari Turcas posse appareret,
                        commutatis ventis, nec opportune parentibus quibusdam Trierarchis, Grimanus
                        tota spe victoriae deiiceretur; Barbarique hostes incensis duabus onerariis,
                        in quibus Andreas Lauredanus, et Albanus Armerius patritij fortes periêre,
                        in Naupacteum sinum euaderent, dedenteque ibi arcem Mozenico praefecto aut
                        auare, aut timide, Turcae Naupacto potirentur, Grimano frustra se a
                        Trierarchis per summam malignitatem atque ignauiam proditum conquerente, nec
                        tamen in eos, quod essent nobilissimi ordinis, Imperij seueritatem
                        exercente. Eius foedae potius quam malae gestae rei nuncius, Grimanum summae
                        inuidiae exposuit, vt comminutâ repente eius gratiâ, atque authoritate,
                        successorem ei Senatus decerneret Melchiorem Triuisanum, veterem inimicum,
                        qui Grimano compedes iniiceret, captumque ad dicendam causam Venetias
                        continuo deuehi iuberet. Quo nuncio Grimanus, vti insons, et egregie animo
                        constans, Senatui omnino parendum existimans, non expectato successore,
                        compedes sibi vltro iniecit, et peculaiari parone Venetias deuectus est,
                        patribus sese compeditum, et iudicij poenam subire paratum ostendens.
                        Nunquam antea Venetiis frequentius atque celebrius villius rei spectaculum
                        fuit, quum eo habitu senex Imperator, et nihil tale ex aequo meritus, a
                        rerum capitalium ministris in carcerem duceretur, et plerisque manarent <pb
                        id="s169" n="169"/> lachrymae ex memoria anteactae vitae, sortunaeque: atque
                        eo etiam vberius, quod filius in ipsa purpura Cardinalis, moestissimi patris
                        compedum pondera, dum scalas ascenderet, sacratis manibus sustineret. Eum
                        postea duro in carcere diu custoditum, atque acerbissime a Nicolao Michaele
                        accusatore exagitatum, optimi quique ciues indoluerunt: eius vero iudicij
                        causa non in rogatorum, vt aiunt, Senatorum modo, sed in publico ciuium
                        consilio actitata est, eo euentu, vt in comparabili gratia, tum sua tum
                        Senatus omnibus prope suffragiis absolueretur: ad minuendam tamen inuidiam,
                        quod eo bello Venetus non Naupactum modo, sed Pilum, Chrissaeum, Coronem, et
                        ipsam a Baiazete expugnatam Methonem amisisset, in Ossarum alteram
                        Absyrtidum insulam relegaretur. Sed pertaesus damnatae insulae nomen, Romam
                        migrauit, vt cum Senatore filio, maiora praesidia turbatis rebus suis
                        pararet, et Patriae commodis integra fide consulendo, propensissime
                        studeret. Vixit in luce Populi Romani charus Pontifici, et a cunctis
                        ordinibus crebio salutatus, quum luculentissimam villam sub Quirinali
                        aedificasset. Tandem Venetiis excincta inuidia, Patrum iudicio reuocatus
                        est, integritatis atque virtutis ergo. Haec enim verba fuêre publici
                        decreti, quod nusquam praeclaram iusti officij pietatem vlla in re erga
                        patriae decus intermisisset. In id decretum mille trecenti et sexaginta
                        quinque Patritij in suffragium ierunt, nec aduersa supra centum tulit. Quo
                        exemplo videri potuit verae virtutis nomen insolentis Fortunae fluctibus
                        iactari quidem, sed nunquam mergi atque opprimi posse; sic vt iam ciuitas
                        vniuersa constanti iudicio ei principem locum (vti euenit) studiosissime
                        destinaret, summoque plausu tanquam postliminio redditus complecteretur;
                        eoque maiore Grimani cum laude, quod Nicolao accusatori, omnis eius
                        acerbitatis oblitus, capitalem iniuriam remisisset. Secundo loco creatus
                        sancti Marci Procurator, splendidissimam atque grauissimam legationem
                        suscepit ad Franciscum Regem, cui summae claritudinis adiuncti collegae sunt
                        Dominicus Triuisanus, Georgius Cornelius, et Andreas Grittus, qui Senatus
                        nomine ei victoriam de Heluetiis partam prolixe gratularentur. Exinde magni
                        semper Consiliarij nomen continuato honore vsque ad Lauredani Principis
                        mortem promeruit: cui post longam candidatorum contentionem, successor
                        Princeps creatus est, pridie nonas Iulias, eodem anno, quo Leo Pontifiex
                        vita functus est. Fuit in Grimano habitus corporis gracilis, sed procera
                        statura, viuidum vsque ad extemam senectam ingenium, atque oculi viuaces.
                        Fuit vir frugalitatis eximiae per omnem aetatem, indomitique laboris atque
                        animi, ad omnes Fortunae casus firmissime compositi. Vixit annos Nonaginta,
                        praefuit Reipublicae tribus. Exornauit Praetorium luculento aedificio, cui
                        nomen eius decreto publico est inscriptum, quod paucissimis contigit.</p>
                </div2>
                <div2 id="GiEB.01.205" n="205" type="section">
                    <head>LVDOVICI DOMINICI PLACENTINI.</head>
                    <l>Principis effigies haec est reuerenda Grimani,</l>
                    <l>Quem pater aeterno superûm dignatus honore,</l>
                    <l>Intrepidi monumentu animi superaddidit astris;</l>
                    <l>Scilicet anie obitum supremaque funera, sese</l>
                    <l>Instabilis diuae spoliis fulgentibus ornans,</l>
                    <l>Inuictus potuit varios eludere casus.</l>
                    <l>Hic primum explorans fato Neptunia Regna,</l>
                    <l>Caeruleis sinibus iuueniles credidit annos,</l>
                    <l>Vt vir postremo spectato Marte triumphos</l>
                    <l>Ad patrium littus certos ex hoste referret.</l>
                    <l>Denique naturae leges ac bella triumphans,</l>
                    <l>Sponte sua vinctumque manu, se pectore firmo</l>
                    <l>Praeripit ad patres, vinctus ciuilia vicit</l>
                    <l>Praelia, famamque aeterno iam terminat axe.</l>
                </div2>
                <div2 id="GiEB.01.206" n="206" type="section">
                    <head>Franciscus Ferdinandus Piscarius.</head>
                    <p>NVNC quem spectas elata ceruice galeatum, et decora excepta vultu vulnera
                        intrepidi et summe fortis animi argumenta praeferentem, ille est Ferdinandus
                        Daualus, cognomento Piscarius, qui ante meritum et acceptum militaris
                        Imperij munus, ex ipsa tantum peditatus praefectura maibrum Ducum bello Dux,
                        adimirabiliumque militiae operum magister atque author, incomparabiles
                        victorias Carolo Caesari parauit; non obscuro quidem cum pudore veterum
                        huius seculi Ducum, quum iuuenis vix dum integrae aetatis, eos omnes
                        expediti consilij grauitate; et quosque manu promptissimos singulorum
                        ordinum praefectos, in obeundis periculis, praeclaro impauidi animi ausu,
                        aeque mirus et felix superare didicisset. Neque propterea fas esse
                        putauerim, eius vsque adeo praestantis atque inuicti viri immensum decus,
                        breuiangustaetabellae elogio circumscribi, si vim potius atque ipsum pondus
                        inclytae virtutis, quam inanes honoris titulos, qui saepe libidine Regum
                        obueniunt, aestimare velimus: quandoquidem gloria rerum gestarum sate
                        propagata, modicis recte scribentium terminis includi nequeat. Quanquam ego
                        praecipuus (dum ille viueret, et bello plenus laude versaretur) Piscarij
                        sedulus admirator, peculiari volumine edito, nomen eius praesenti et
                        venturae famae commendârim. Nunc vero liquidissime constet ex eius
                        recordatione collationeque, satis multos militiae Duces eminentibus titulis
                        claros conspici, quum rari appareant, qui parem susceptis honoribus, non
                        absolutae quidem virtutis</p>
                    <pb id="s170" n="170"/>
                    <gap desc="illustration" resp="sampling"/>
                    <p>(quae hodie Imperatorum nemini fere contigit) sed nec mediocrem, sine
                        alicuius insignis maculae probro operam praestare videatur.</p>
                </div2>
                <div2 id="GiEB.01.207" n="207" type="section">
                    <head>INCERTI AVTHORIS.</head>
                    <l>Quid sceptra ad tumulum, vincti quid compede Reges?</l>
                    <l>Quid ve tot inuicta signa relata manu?</l>
                    <l>Quid galea, quid scuta nitent, quid gaesa, quid enses?</l>
                    <l>Quid viret aeternis Laurus opaca comis?</l>
                    <l>Num Mars, num Daualus, tumulo tacit? hic situs hic est</l>
                    <l>Heu Daualus, quin Mars cum Daualo ipse iacet.</l>
                </div2>
                <div2 id="GiEB.01.208" n="208" type="section">
                    <head>Ioannes Bentiuolus Bononiensium Tyrannus.</head>
                    <p>HAE tres, quae vna fere in tabula sibi cohaerent imagines, trium seculo
                        nostro praepotentium potius quam illustrium Principum figuras ad veram
                        similitudinem exprimunt, Ioannem scilicet Bentiuolum, Pandulphum Petruccium,
                        et Petrum Sodetinum, oris quidem ductu, cultu togati amictus, et conditione
                        ingenij dispares; sed qui finibus ditionum, et consiliorum sensibus inter se
                        coniunctissimi, eadem prope dominatus Fortunam tulerint, quum quisque eorum
                        sua in patria pari consilio, sed diuersissimis artibus nominis dignitatem
                        tueri niteretur. Bentiuolus Bononiae primum locum maiorum suorum, qui
                        nobilitatis erant Principes, virtute partum, ita adeptus fuerat, vt Tyranno
                        quam Principi ciuitatis propior haberetur. Huius <pb id="s171" n="171"/>
                        auum eiusdem nominis seditiosius atque ferocius suas tuentem partes,
                        Eugenius Pontifex capite damnatum sustulerat. Patrem vero Annibalem Canetuli
                        factio sae familiae eiues, coniuratione facta, vsque adeo crudeliter et
                        temere trucidârunt, vt in ipso caedis vestigio admissi facinoris poenas
                        darent. Ex hoc Annibale Ioannem puerum Sanctius, qui se in Bentiuolam
                        familiam adoptârat, educandum; magnoque ciuium studio paternae auitaeque
                        amplitudinis in ciuitatem Principem instituendum suscepit; acciditque vt
                        Sanctius per aliquot annos prudentissime administrata Republica, et ciuibus
                        alumno conciliatis, vita excederet, eique Genebram vxorem ad futuras nuptias
                        reliquerit. Haec erat Sfortiani sanguinis Constancio Pisaurense Principe
                        genita, virilis animi mulier, et vsque adeo imperij auida, vt maritum mitem
                        naturâ potius quam vlla in re violentum, ad caedes damnationesque
                        aemulantium ciuium edendas impelleret, et ad clauum totius consilij superba
                        et insolens sederet, et tum praesertim detecta Maluetiorum conspiratione, in
                        ipsos atrocissime saeuiendum esse censuisset. Punitis et euersis per hunc
                        modum Maluetiis, integra ciuitatis possessio, summaque non obscuri dominatus
                        potestas, Bentiuolo cessit. Creueratis numerosa liberorum sobole, variisque
                        connubiis opportunas propinquitates parauerat, acceptis nuribus ex
                        splendidissimis Italiae familiis, et filiabus ditissimo cuique Regulo nuptui
                        datis, sic vt exaggeratus vndique, et vere vsque ad posteritatem confirmatus
                        dominatus esse videretur. AEdificârat insuper magno sumptu luculentissimae
                        structurae turritam domum instar arcis, quae pulchritudine et laxitate
                        Cosmianam Florentiae et Feltrianam Vrbini, quanquam lateritia, superare
                        videbatur. Ad haec liberi eius, patris magnificentia atque opibus inuitati,
                        singulas et ipsi minores domos extruxerant, quas ciuium copiis in sua
                        horrea, suumque penum impudenter traductis, et replere, et variis ornamentis
                        instruere erant soliti. Incidit autem in id tempus Caesaris Borgiae immensa
                        cupiditas augendae potentiae, suspecta. Bentiuolis, quod is ad vrbem vsque
                        castra promouisset. Cuius aduentus Marescotti, e prima nobilitate ciues,
                        authores et rei facti ab Hermete, filiorum supra omnes sanguinario, iugalati
                        sunt. Ea caedes vniuersam ciuitatem conterruit: patrata siquidem fuerat in
                        praetorio apud Magistratus, nemoque propinquorum hiscere audebat, quod tot
                        liberi multo famulatu, multisque sicariis circumsepti, minaces foro
                        inambularent, nec iam dubia et atrox tyrannis inuecta cerneretur.
                        Successerat Alexandro Pontifici Iulius Secundus, Bentiuolo ex vetere
                        simultate infensus: Is opulentissimae ciuitatis, cui ipse in minori fortuna
                        praefuisset, conditionem miseratus, bellum inferre, totque tyrannos omnino
                        tollere constituit, profectusque Roma, et auctus Gallorum auxiliis ad vrbem
                        Bononiam castra promouit. Eo autem successu bellum est confectum, vt
                        tyrannus, qui castra Gallorum, auersis eo corriuatisque fluminibus
                        inundârat, et prope oppresserat, animum despondens, infensique populi
                        tumultum veritus, ea conditione vrbe excederet, vt praesidio Gallico, quod
                        pecunia coemerat, tutus cum vxore egrederetur, exulatumque ad Buxetum,
                        Parmensis agri oppidum, Pallauicinorum hospitio susceptus abiret. Nec multo
                        post Bentiuolus, quum in assidua reditus cogitatione versaretur, Genebram
                        vxorem amisit, repentino dolore exanimatam, quod ei improuisus nuncius
                        superuenisset, quo audierat liberos suos tumultuariis collectis copiis
                        reditum ad patriam intempestiue praeparantes, Hippolyti Cardinalis Atestini,
                        et Ludouici Mirandulani superuentu, qui Pontifici fauerent, fusos in
                        itinere, et foede profligatos fuisse; qua iniuria exacerbatus Iulius,
                        Bentiuolorum clientes, vel tum captos, vel inde conquisitos, damnatosque
                        laqueo suspendi iussisset, et Tyranni domum vel Bononiae totiusque Italiae
                        ornamento a conditore destinatam, plenus ignobili ob idque pudenda
                        iracundia, excindendam furenti populo obiecerit. Nec diu post ipse tyrannus
                        senex, desperata Gallorum ope, quum in eam spem elusus, veteres thesauros
                        exhausisset, sacris interdictus et plane miser interiit, quum amplius
                        triginta annos dominatum exercuisset, vixisset annos supra septuaginta;
                        dignus hercle eo patriae dominatu, nisi ingenium eius impotentes liberi,
                        auaritia, libidine et crudeli fastu cuncta perturbantes, ad exitialem
                        insolentiam propulissent.</p>
                </div2>
                <div2 id="GiEB.01.209" n="209" type="section">
                    <head>ANTONII FRANCISCI RAINERII.</head>
                    <l>Bentiuole, illa olim vestra ingens gloria, summis</l>
                    <l>Nixa opibus, patriae titulis et fascibus auctis</l>
                    <l>Vndantum Imperio populorum, et prole virenti,</l>
                    <l>Marmoreaque domo et regali diuite luxu,</l>
                    <l>Quod rapida reuoluta manu, ceu turbine torto</l>
                    <l>Corruerit, sonitu per inania nubila facto;</l>
                    <l>Ne mirêre, animo inuicte et praestatibus ausis,</l>
                    <l>Elysiis neue haec te cura lacessat in aruis.</l>
                    <l>Scis tu etenim, scis tu subiti quam plena pericli</l>
                    <l>Fortunae alea sit, volucri vertigine quantum</l>
                    <l>Heroumque hominumque trahat, quamque ardua pulset</l>
                    <l>Vel iuga, vel tumidas eadem superintonet vndas,</l>
                    <l>Exactos quum tu Reges, domitosque tyrannos</l>
                    <l>Enumeras, [?]fracta arma euersosque triumphos (ritum:</l>
                    <l>Troiugenum, et Danaum, et Parthorum, et sceptra Qui</l>
                    <l>Te tamen indignantem animo, et fera fata gementem,</l>
                    <l>Hoc solâre, humili quod non tua pondere pressa est</l>
                    <l>Gloria, sed summi concussa est numinis ira;</l>
                    <l>Roboribus Iouis in terris, et fulmine querno,</l>
                    <l>Scilicet a magno quaterentur vt ardua Iulo</l>
                    <l>Primorum capita, et neutri foret aucta potestas,</l>
                    <l>Quo Latium, et tota plaudit Iulo Ausonis ora,</l>
                    <l>Barbara sanguineas horrescunt pectora clades,</l>
                    <l>Famaque purpureis liquidum secat Itala pennis:</l>
                </div2>
                <pb id="s172" n="172"/>
                <div2 id="GiEB.01.210" n="210" type="section">
                    <head>Pandulphus Petruccius Senensium Tyrannus.</head>
                    <gap desc="illustration" resp="sampling"/>
                    <p>QVANTVM Bentiuolus ad Principis nomen magnificentia operum, et filiorum fastu
                        accessisse videri potuit, tantum Pandulphus Petruccius apud Senenses e
                        ciuili ordine se extulisse existimatus est, sed qui esset occultior, neque
                        tamen animo melior; quippe qui nunquam vestem Senensibus consuetam (id erat
                        pallium atri coloris) mutârit, nisi solennibus Ludis: nunquam modesti
                        frugique ciuis in conuictu disciplinam vllo epularum luxu corruperit;
                        aedificârit modice, et commode quidem potius quam sumptuose aut eleganter;
                        humanitatis porro et temperantiae laude humiliores ciues in tota vita
                        superârit; nec externa connubia ambitiose, sed paria fortunis atque
                        nobilitate, ad auertendam inuidiam quaesierit. Quae omnia ex aduerso in
                        Bentiuolo vsque adeo modum excesserant, vt cudendae etiam monetae munus
                        impetraret a Caesare, non obscure in contumeliam Pontificij imperij, sic vt
                        in aureo numismate ipsius Tyranni comata effigies cum serrato scuto
                        complectente id Caesaris Aquila, spectaretur. At Pandulphus nihil vnquam
                        vsurpabat quod apud ciues inuidiam conflaret, vt qui modico comitatu,
                        multoque dissimulationis artificio gratiam atque potentiam sensim parandam
                        arbitraretur, ingentique astu, et occultiore solertia sibi agendum esse
                        statueret in ciuitate, quae quadrifariam diuisa, insanis factionibus
                        seruiebat; quibus ciuitatis status commutari conuellique posse, vt saepius
                        antea accidisser, <pb id="s173" n="173"/> manifesto prospiceret, si diuersa
                        ciuium studia negligerentur. Parem enim authoritatem alternantibus partium
                        studiis in Republica obtinebant quatuor honestissimarum familiarum ordines,
                        quorum summus erat vetustae nobilitatis; isque propterea Nobilium vocabatur.
                        Secundus pari prope dignitate Popularium. Tertius ex vtroque ordine
                        commixtis familiis constitutus Nonarius appellabatur, quod is ordo a nouem
                        delectis ciuibus, qui aequissimi viderentur, antea fuisset erectus. Huius
                        ordinis aliquot erant Patritiorum familiae, inter quas eminebat Petruccia,
                        cuius facile princeps habebatur ipse Pandulphus, Iacobo maiore fratre qui
                        excesserat e vita sibi locum relinquente. Nonatio autem ordini succedebat
                        vltimus, qui Reformatorum appellatus est, quod hi tanquam exactae prudentiae
                        ciues, male consentientis ciuitatis vitia emendare formareque in melius
                        Rempublicam superiore tempore voluissent. Caeterum Pandulphus, et ab his
                        aliorumque ordinum conspiratione cum Nonariis vrbe pulsus aliquandiu in
                        exilio sic vixit, vt nihil virilis consilij efficacisque industriae
                        remittens, non diu post in patriam victor rediret; coactis scilicet in vnum
                        non amplius quam trecentis suae factionis hominibus, vrbem noctu scalis
                        adortus transcensis illico moenibus, refractaque demum porta, vrbe et curia
                        potiretur, et aduersarios vrbe expelleret; eo euentu, vt qui modo extorres
                        fuerant, eiectis aduersariis Rempublicam administrarent et cuncti ciues in
                        omni senatoria deliberatione, Pandulpho obseruatis eius nutibus atque suffi
                        agiis assentirentur; ipseque vnus in toto suo ordine authoritate atque
                        opibus potens, plebisque etiam studio subnixus emineret. Hanc eius potentiam
                        aegre ferebat Nicolaus Borghesius inter ciues maxime honoratus, quanquam
                        filiam Pandulpho collocasset. Verum tanta erat Borghesij ambitio, eaque
                        liuidi animi acerbitas, vt facile cognationis obliuisceretur, et generi
                        authoritatem conuellendam arbitraretur, et quod aliter mature fieri non
                        polle videretur, consilium eius quoquo modo tollendi susciperet. Sed
                        insolentia soceri, eiusque diram obtrectationem, impotentis generi saeuitia
                        praeoccupauit. Borghesius namque quum iret in forum, trucidatus est. Huius
                        caede conterritis ciuibus, summa potentia Petruciis, Pandulphoque in primis
                        adstructa est. Ab hoc patrato scelere, damnatoque apud ciues, Pandulphus
                        offensus infamia, vsque adeo religiose in posterum a sanguine ciuium
                        temperauit, vt quum aliquanto post in ipsius caedem Bellantios, authore
                        principeque numerosae eius familiae Leonardo deprehendisset, quos iure
                        optimo occidere poterat, syncera fide oblata clementia conseruaret. Exinde
                        mira calliditate apud decuriones egit, vt Triumuiralis in Republica
                        Magistratus creatur; cuius muneris esset Reipublicae curam suscipere,
                        praetoriaeque praesertim cohortis, quae in foro apud curiatn stationem
                        habebat. iura stipendiorum tueri. Id vero facile impetratum est, resque ita
                        cessit, vt ipse vnus e tribus crearetur, duobusque mox collegis altero
                        magnis muneribus corrupto, altero autem quod esset ingenij pinguioris facile
                        contempto, solus ea magistratus munia obiret, militares animos, indulgendo,
                        vbetrimeque stipendia persoluendo sibi conciliaret. Noui demum consilij rem
                        difficilem, et specie parum aequam, sed omnibus prope ciuium ordinibus
                        vtilissimam aggressus perfecit. Abscindere enim opulentioribus Senensis
                        Imperij oppidis certas agrorum partes, atque eas per familias certis
                        portionibus diuidere et adiudicare constituit. Quo munere insignique
                        beneficio cunctae vel aduersorum ordinum familiae sibi astringerentur. Eam
                        legem a Pandulpho suasam latamque, decuriones atque amplior Senatus facile
                        promulgârunt, frustra reclamantibus oppidanis, qui inique eripi sibi sua
                        alimenta querebantur, laetis ex aduerso promiscue ciuibus, qui ex aliena
                        iniuria extra ordinum inuidiam augeri suas opes viderent, cuius decreti
                        munificentia ad vnius Pandulphi gratiam, atque potentiam amplificandam sine
                        controuersia rediret. Eo facto Pandulphus opes suas confirmauit, et ciuium
                        amicorum adauxit, et prope totam reliquorum ordinum aemulationem ita
                        extinxit, vt ordo Nonarius supra caeteros summum authoritatis et gratiae
                        locum teneret. Haec erant optime prouisa parataque aduersus vim intestinam;
                        sed quae externa auerterent arma; ciuitati valida deerant praesidia, vt tum
                        accidit, quum Caesar Borgia ad perturbandam Italiam natus ad Pientiam vsque
                        vrbem copias promouit, eo animo vt Pandulphum Senis extruderet, atque ea
                        vrbe, vti erat immodicus, potiretur. Agnouit Pandulphus ambitiosi
                        crudelisque viri insidias, generosoque consilio effugere eam tempestatem, et
                        Senenses ciues periculo liberare constituit, concionatusque apud Ciues nihil
                        sibi incolumi patriâ esse carius ostendit; propterea se cessurum malignitati
                        atque audaciae externi saeuissimique Tyranni, vt mature demum rediret. Atque
                        ita interdiu moerentibus plerisque, atque lugentibus cum honesto potius quam
                        valido comitatu vrbe excessit, commentaria ciuibus relinquens, quibus ad
                        confirmandam tuendamque patriam summae prudentiae praecepta perscripserat.
                        Huius facti mira celebritate detersit non modo inuidiam, sed ampliorem etiam
                        gratiam apud cunctos ordines adeptus est. Neque eum fefellit opinio.
                        Decedente siquidem Senensi agro Borgia, decreto publico ad tutelam patriae,
                        qui sponte se fecerat exulem reuocatus est. Eo Borgiae periculoso aduentu
                        admonitus, communiendum se nouis amicitiis atque foederibus existimauit,
                        imprimisque conciliandos sibi Florentinos ratus, prorogari sibi veteres
                        inducias quae iam tum plane effluxerant, postulauit, Petro Soderino, qui tum
                        praeerat Reipublicae, ea conditione longiores concedente, vt Montis
                        Politiani oppidum, de quo ex antiqua controuersia nimis fuerat decertatum,
                        possessumque tum a Senensibus, Florentinis in praemium <pb id="s174" n="174"
                        /> admissae societatis concederetur. transactio Senenses ciues amariores
                        fecit, et Pandulphi gratiam in vniuersum vehementer imminuit, quod vt
                        priuatis rebus consuleret, publicis singulare detrimentum attulisset. Nec
                        multo post aduersus eum excitata est eadem Borgiae rabies ex aduentu
                        Gallorum, qui Neapolim armis repetebant; concitantibusque nonnullis, eo res
                        deducta est, vt Pandulphus procellam in se immanium armorum effundi cernens,
                        ad pristinum deserendae vrbis consilium rediret. Iamque erat in itinere,
                        quum exoptatus de morte Alexandri Pontificis nuncius ei superuenit;
                        liberatusque periculo ad consueta administrandae Reipublicae munia reuersus
                        est. Pio autem tertio Senensi in demortui locum suffecto, non magnopere
                        laetatus est, quod ille esset diuersi ordinis, et tanquam vere pius in
                        libera patria vnum prae caeteris ciuem dominari indigne pateretur. Caeterum
                        immatura Pij mors intra paucissimos dies erepti, Pandulphum eo metu ita
                        liberauit, vt sibi gaudio esset Iulius secundus Ligur ei suffectus, cuius
                        gratiam certis officiis atque muneribus facile promeruit, studiique sui eum
                        tulit fructum, vt Alfonsus eius filius, coempto non dubie purpurae honore in
                        Senatum legeretur. Destinabat enim sibi Dominatus successorem Borghesium, e
                        filiis natu maximum, eumque fraternis sacris opibus fauoreque Pontificio
                        confirmandum iudicabat. Sed ea consilia Superi multis de causis improbârunt.
                        Nam ipse non multo post, angustia pectoris laborans, quum ad Philippeas
                        aquas isset, apud sancti Cyriaci oppidum fato concessit, clymacterico
                        aetatis anno. Liberi vero eius in seipsos insana arma conuertentes, a Leone
                        eo euentu Senis sunt depulsi, vt Borghesius, atra vexatus bile, miser
                        interierit: Alfonsus vero Cardinalis temere inita in Leonis perniciem
                        coniuratione in mole Hadriani, non purpuratorum modo, sed infimorum etiam
                        hominum miserrimus a carnifice strangularetur.</p>
                </div2>
                <div2 id="GiEB.01.211" n="211" type="section">
                    <head>PAVLI IOVII Iunioris.</head>
                    <l>Occulti ne iuuêre tibi sub pectore sensus</l>
                    <l>Petrucci, tacitae ne artes, secretaque rerum</l>
                    <l>Consilia, atque astus veteris prudentia solers?</l>
                    <l>An contecta dolis mendax tibi credita virtus:</l>
                    <l>Atque humeris pullata diu circundata vestis,</l>
                    <l>Nullaque celsa domus, comitum tibi nulla caterua?</l>
                    <l>Dum tu dissimulans pro libertate tuorum,</l>
                    <l>Artibus his blandis incautam decipis vrbem;</l>
                    <l>Et patrias leges renouans, soceroque perempto</l>
                    <l>Arripis Imperium, atque in te iura omnia transfers</l>
                    <l>Laude equidem dignum facinus, si numine dextro</l>
                    <l>Di foueant; aut sors non auersata secundet.</l>
                    <l>Sed qui te casus, quae te Fortuna sequatur</l>
                    <l>Aspice; bis exul nunquam tranquilla vidisti</l>
                    <l>Tempora turbatae per mille pericula vitae.</l>
                    <l>Adde quod et nati, quib impia Regna parasti,</l>
                    <l>Conuulsi inter se foede, pars caesa securi,</l>
                    <l>Haud vixêre diu regnandi ehu dira libidos</l>
                    <l>Discite mortales contenti viuere paruo.</l>
                </div2>
                <div2 id="GiEB.01.212" n="212" type="section">
                    <head>Petrus Soderinus Florentinorum Vexillifer.</head>
                    <p>DIVERSISSIMA ratione, honestioreque titulo Petrus Soderinus apud Florentiam
                        Reipublicae praefuit, prudentiae et moderationis commendatione ad
                        Vexilliferatum prouectus; qui honos nequaquam, vti aliâs bimestris, sed
                        perpetuus esset ad imaginem Romanae Dictaturae. Nam sicuti Decuriones
                        supremae potestatis, qui bimestres erant, breui spatio magistratus vim
                        inueterata consuetudine finiebant, nec suspectae potestatis esse poterant:
                        ita Vexillifero, qui eis praeesse soleret, aliquanto angustiora quam
                        flagitarent grauissimarum rerum consilia, terminandis sententiis spatia
                        obueniebant. Propterea expedire Reipublicae rebantur, vt vnus perpetua
                        authoritate ad clauum sederet, superiorumque consiliorum atque actionum
                        gnarus, certum perennis nec intercisae prudentiae praesidium, toties mutatis
                        Decurionibus afferret, dignitateque augustior populo videretur; in hoc
                        imitati Venetos, qui Senatus Ducem creant, cuius potestatem admirabili
                        specie amplissimam, sed nihil plus caeteris quam altero suffragio valentem,
                        certisque legibus ideo circumscribunt, ne ad tyrannidem aspirare queat,
                        personam tamen Principis ad Veneti Imperij dignitatem decoris insignibus
                        tueatur. Soderinus hoc honore illustris factus, in Curiam cum familia vxorem
                        traduxit, vt in omni negocio assiduus Octouiris supremae potestatis adesset;
                        sensim per hunc modum popularis effectus est, nouis hominibus in Senatum
                        accersicis; quum antea Patritiis in vniuersum, honoratisque ciuibus
                        patuisset. Fauitautem ei praesertim ciuium ordini qui Sauonarolae damnati
                        crematique in foro, memoriam pertinacissime colerent, et Medicei nominis
                        studia semper odissent, quanquam ipse omnis expers odij, nequaquam se
                        factiosum ostenderet, et tanquam aequissimus libertatis defensor, in nullam
                        inclinaret partem, eoque populari inuecto statu, patriam diu tranquillam,
                        opibusque florentem futuram arbitraretur, ac optimi inde praesidis et
                        patriae parentis laudem, quae nemini post Cosmum contigisset multorum
                        iudicio promereri crederetur. Sed non mediocriter offenderat Patritiorum
                        animos studiosorumque</p>
                    <pb id="s175" n="175"/>
                    <gap desc="illustration" resp="sampling"/>
                    <p>Mediceae factionis, a quibus mirifico studio erat subleuatus, quod ingrate
                        oblitus beneficij, secus acantea promiserat, eos prope in ordinem
                        redegisset, nec vigente popularium factione, illos eminentiore vllo honore
                        dignos arbitraretur; quo neglectu ex perpetua popularitate eos sibi non
                        obscure inimicos parârat, quorum postea Saluiatis Principibus, ipsoque
                        praesertim Iacobo variis artificiis et machinationibus ipsius authoritas
                        conuulsa sit, et ipse tandem Dictaturae honore spoliatus, dominatu et patria
                        eiectus, in exilium abierit. Sed tum existimatio ei erat incolumis et
                        florens, quod eius auspicijs perdomitae receptaeque Pisae fuerant, post
                        sextum decimum continuati fere belli annum, quo haud dubie Florentini
                        nunquam remissa spe victoriae, nunquam remissis sumptibus atque laboribus,
                        vel saepius repulsi, Pisanorum constantiam asperrimis diuturni belli
                        periculis efferatam et indomitam superassent. Adiecerat etiam Florentino
                        Imperio Montis Politiani oppidum, certa induciarum pactione vltro a
                        Senensibus concessum. Curârat quoque diligentissime rem frumentariam, laeto
                        semper atque exultante populo ad vbertatis et copiae nomen. Verum quum
                        medias ciuium classes foueret, hisque aditum ad Rempublicam praeberet,
                        angebantur Patritij, vtpote qui offenderentur numero nouorum imperitorumque
                        saepe hominum, qui Reipublicae munia nobilioribus debita insolenter
                        vsurparent, curiamque indigna vrbis fece repleuissent; ipsi vero neglecti,
                        saepeque superantibus ignobilium suffragiis, reiecti, honorum repulsas
                        ferrent, frustraque popularis status inclementiam damnarent. Sed Soderino
                        semper integra mansit authoritas populari studio, et sua insigni virtute
                        confirmata, donec enatum est bellum, quo nullum Italiae perniciosius fuit,
                        quo eiusdem dignitas continenti veluti ruina in praeceps traheretur; initio
                        ad Concilij nomen exorto. Id enim victor vndique Ludouicus Gallorum Rex
                        indicendum celebrandumque susceperat, vt Iulius Pontifex ex publica censura
                        tanquam indignus sacrosancta <pb id="s176" n="176"/> potestate gradu
                        pelleretur. Is enim impotentia Gallorum timens arma, atque idcirco
                        seruiturae mox Italiae cauendum existimans, a conspirantium Regum foedere
                        discesserat. Quamobrem diuinis atque humanis rebus foede perturbatis, Rex
                        Gallus a Soderino magnopere fauente Senatuque Florentino impetrauit, vt vrbs
                        Pisae tanquam celebrando concilio opportuna concederetur. Ea res Patritios
                        excitauit qui contradicerent, atque exclamarent propediem Pisas in potestate
                        Gallorum futuras, qui iam frequentes aduenissent Lotrechio Duce; quorum
                        aduentu Pisani ad repetendam libertatem parati, atque de industria inuitati
                        viderentur. Ea res non temere credita eum tulit exitum, vt Cardinales,
                        caeterique Sacerdotes qui Pisis conuenerant, cum Lotrechio praesidij
                        praefecto vrbe pellerentur, Mediolanumque profugerent. Eius Concilij Pisis
                        constituendi oborta inuidia, Soderinum non sponte, sed impulsu Cardinalis
                        fratris authorem inuisum ciuibus, atque odiosum irato Pontifici fecit, vsque
                        adeo vt vir ille naturâ contumeliae insolens et implacabilis, eum Dictatura
                        deiiciendum, Mediceosque in Patriam reducendos decerneret. Medicei nanque in
                        eam excubantes occasionem, Raimundum Cardonium a Rhauennatis praelij
                        detrimento Hispanicas reparantem copias, adiuuante Pontifice sibi
                        coniunxerant, expugnatoque Prato oppido prius quam Florentiae praesidia
                        parari possent, a beneuolis propinquis, patritioque ordine in vrbem recepti,
                        superioris Fortunae Principatu potiti sunt. Soderinus ipse mira insontis
                        animi tranquillitate, quod nemini nocuisset, et custoditos in Curia tanquam
                        suspectos ciues numero supra viginti, supplicio affici vetuisset, extra
                        omnem contumeliam detractus solio, et ad Pauli Victorij domum deductus est,
                        indeque egressus vrbe in Vmbriam, Picenumque profectus, non multo post ab
                        Ancona Epidaurum, quod Ragusium vocant, vt tranquille ibi degeret, traiecit.
                        Medicei vero ad arbitrium Rempublicam constituerunt, nec quenquam ex
                        antiquis inimicis poena dignum censuerunt: quartoque mense receptâ patriâ
                        Ioannes Medices Cardinalis, qui ad Rhauennam captus e Gallorum manibus
                        effugerat, Pontifex est renunciatus. Is generoso animo Soderinum
                        humanissimis literis euocandum complectendumque sibi, et augendum honoribus
                        accersiuit. Ea vero oris tranquillitate dignitateque Soderinus Vrbem
                        ingressus, Pontificem inuisit, vt cunctis esset venerabilis, adeuntibusque
                        et dextram appetentibus amabilis, et perhumanus. Libenter enim rerum suarum
                        actione enarrabat, mihique praesertim syncere et diserte tanquam annales
                        perscribenti. Cupiebat siquidem ea cum integritate laudis posteris tradi qua
                        Rempublicam Florentiae per decem annos administrasset, sic vt Romae non
                        secus ac Florentiae Vexillifer ab omnibus appellaretur. Repudiauit autem
                        omnes honores quos propensissima voluntate Leo Pontifex offerret, tanquam eo
                        quod gesserat minores. Vixit in summa tranquillitate mentis, cum grauissimis
                        virtutibus confirmatus, tum sua conscientia praeclare beatus, quanquam
                        amissi dominatus casum duorum fratrum culpâ sibi importatum, sine vllo
                        doloris vestigio fateretur. Alter enim Cardinalis ambitiose corruptus, spe
                        consequendi Pontificatus, Pisas Gallis obtulerat, ratus fore vt quum neque
                        in Pontificem neque in Gallos vehemens studium ostenderet, tanquam medius
                        post neutram partium offensam, Iulio Concilij voce damnato subrogaretur.
                        Alter nomine Victorius Mantuam legatus missus, vbi foederati Gallorum hostes
                        conuenerant, quum non multa pecunia cum Cardonio transigere posset, vt
                        Hispani auerterentur, vti natura parcus, atque inepte frugi, et pecuniae
                        tenax adduci non potuit, vt pecuniam repraesentaret: atque ita magno fratris
                        commodo foedere excluderetur. Natus annos sexaginta duos in Vrbe regnante
                        Hadriano febre sublatus est. Ei exequias fecerunt iustis collatis honoribus
                        Florentinorum collegia. Propinqui autem eius marmoreo sepulchro aliquanto
                        post honestârunt.</p>
                </div2>
                <div2 id="GiEB.01.213" n="213" type="section">
                    <head>IVLII FEROLDI.</head>
                    <l>Effigiem hic hospes Soderini conspice, cuius</l>
                    <l>Est nomen astro clarius.</l>
                    <l>Hic est qui Patriae labentem restituit rem</l>
                    <l>Bene consulendo ciuibus.</l>
                    <l>Idem vrbi pacem peperit, populoque volente</l>
                    <l>Princeps fuit Florentiae.</l>
                    <l>Ac tunc illa quidem hoc saluo, clauumque regente</l>
                    <l>Vixit beata ciuitas:</l>
                    <l>At caro capite hoc eiecto, protinus vna</l>
                    <l>Et concidit Respublica.</l>
                    <l>Ergo animam illustrem aeternum saluere iubeto</l>
                    <l>Qua Patriae stetit salus.</l>
                </div2>
                <div2 id="GiEB.01.214" n="214" type="section">
                    <head>Elisabella Aragonia.</head>
                    <p>HVNC pallidi oris, et atrati cultus habitum ferebat Elisabella Aragonia
                        Ioanne Caleacio Sforzia coniuge orbata. Haec enim vna inter viros celebres
                        ideo sedem meretur, quod contra sexus imbecillitatem asperis in rebus
                        virilem animum praeferens, arsurae bello Italiae primas faces intulerit, quo
                        famoso vereque funesto facinore, cum diuinarum simul ac humanarum rerum
                        perturbatione amissa fere libertate periimus, frustra Aragonij, Sfortianique
                        nominis memoriam exercentes. Fuit haec generosi et plane virilis animi
                        mulier, vti Regia stirpe progenitam decebat, digna prorsus elogio valde
                        luculento,</p>
                </div2>
                <pb id="s177" n="177"/>
                <div2 id="GiEB.01.215" n="215" type="section">
                    <head>Franciscus Isabellae Filius.</head>
                    <gap desc="illustration" resp="sampling"/>
                    <p>si in ea animum maximarum calamitatum concursu inusitataeque mentis
                        fortitudine nunquam superatum, non sine admiratione reputemus. Quandoquidem
                        feralis eius Tragoediae initium dederit, quo opulentissima Aragoniae et
                        Sfortianae domus imperia conciderunt. Ludouici namque Sfortiae circumuenta
                        insidiis, ac indigne spoliata Regni possessione, quum a propinquis opem
                        imploraret, et Galli in Italiam ingruissent, florentis aetate coniuge Ioanne
                        Galeacio orbata est, eo quidem luctuo sius atque miserius, quod is veneficio
                        sublatus crederetur. Exinde quoque nunquam siccatis lachrymis, Ferdinandum
                        auum non dubio moerore enectum, Alfonsumque patrem eiectum Regno, et in
                        Sicilia deformi habitu exulantem, fratremque obiter Ferdinandum in limine
                        recepti fortiter Regni immiti fato ereptos Reges continenter luxit, nusquam
                        sibi ad exiguum calamitatis solatium arridente Fortuna, nisi quum Ludouici
                        Sfortiae hostis sui calamitoso vitae exitu laetaretur. Quando ille a suis
                        militibus proditus, perductusque in Galliam, tetro in carcere moriturus,
                        exitiosi ambitus et scelerum poenas daret. Verum in hoc luctu aegre vitales
                        trahentem spiritus nouo ictu Fortuna perculit, quum Federicum Regem patruum
                        saeua externorum regum coniuratione Regno exutum, et in Gallia singulos
                        miseriae suae casus frustra deplorantem fatoque functum audisset. Tum enim
                        clarissima eius domus ingentis ruinae mole conuulsa, atque oppressa, a
                        stirpe penitus interiit; accumulato etiam dolore; quod sub id tempus
                        Franciscus filius, qui in eadem tabula cum matre pictus conspicitur, in
                        venatione curentis equi lapsu in Heduis exanimatus esse nunciaretur. Hunc
                        enim vel inuita deposcentibus <pb id="s178" n="178"/> Gallis tradiderat, a
                        quibus cucullati sacerdotis habitu in opulenti sacerdotij coenobium idcirco
                        coniectus fuerat, ne Sfortiani Regni legitimae prolis haeres superesset. Nec
                        his tantis funeribus egregie constans et infractus foeminae animus cessit,
                        recepitque sese in Barium dotale oppidum, vbi Regij splendoris disciplinam
                        ita exercuit, vt ejus nomen cum gentilitiae munificentiae, tum Christianae
                        benignitatis praeclaram laudem, et in Italia, et in prouinciis ferret. Qua
                        illustri fama ductus Sigismundus Rex Sarmatarum, Bonam eius filiam in
                        matrimonium duxit, eam honoris causâ deducente Prospero Columna Romanorum
                        Ducum longe clarissimo. Nuptiae apud Cracouiam ingenti procerum concursu
                        celebratae sunt, laetis quidem auspiciis, postquam noua nupta seni iam plane
                        Regi Augustum hodie regnantem pepererit, secundoque partu edita sit puella
                        auiti nominis, quae Ioanni postea Pannoniae Regi nupsit, in spemque paterni
                        Regni hunc edidit Stephanum puerum, qui hodie in Dacia vetere, quae
                        Transyluania est, dominatur, educante Georgio Varadinensi Episcopo, viro
                        pace belloque inter Hungaros facile principi; ipso scilicet Solymano
                        Turcarum Imperatore eum ex paterna amicitia in clientelam fidemque receptum
                        egregie ab omni finitimorum iniuria defendente. Verum hanc orientem
                        felicitatem Elisabella ex perpetuo fere infortunio degustare non potuit,
                        quum morbo aquae intercute obiisset. Eo hercle pietatis nomine patientius
                        atque tranquillius, quod paulo ante sacrosancta Romana templa ad expiandum
                        religiose animum inuisisset, eam Leone Pontifice perbenigne et liberaliter
                        excipiente, matronis etiam Romanis primae classis officij causâ adeuntibus.
                        Id spectaculum longe omnium ornatissimum atque pulcherrimum fuit, quum
                        circumfusa vndique iuuentute prodeuntes in nuptiali veste, vt tum moris
                        erat, supra aurum et purpuram margaritis et gemmis perpicta, longo pompae
                        ordine in Vaticanum pedibus perrexissent. Caeterum in hac eximiae virtutis
                        foemina improbae plebis rumor, non mediocriter pudoris decus perstrinxit, ob
                        id grauior quod quum florente aetate impenetrabilem pudicitiam praetulisset,
                        in ipso demum aetatis flexu Prosperum Columnam sibi cultum et officium
                        assidue tribuentem, saepeque procacem ad vrbaniores iocos admitteret.</p>
                </div2>
                <div2 id="GiEB.01.216" n="216" type="section">
                    <head>ANTONII VVLPII.</head>
                    <l>Haec quae spectantemora tenet suspensa, rapitque</l>
                    <l>Sensus atque animam, et prope spirat picta tabella,</l>
                    <l>Docta animata manu speciem infelicis Elisae,</l>
                    <l>Fortunamque habitumque referret, animosque viriles:</l>
                    <l>Aspice vt in vultu maiestas Regia auorum</l>
                    <l>Et patris, et patrui, fratrisque reluceat: isto</l>
                    <l>Vultu iura dabat populis, quum sceptra teneret</l>
                    <l>Co~iugis, et nati Insubriae, et tractaret habenas.</l>
                    <l>Hoc etiam infensis superis, aduersa suorum</l>
                    <l>Fata tulit, morientis aui quum lumina claudi</l>
                    <l>Vidit, et expulsum Regno patruumque patremque,</l>
                    <l>Et fratrem ereptum, quum iam coepisset auitis</l>
                    <l>Sedibus, et sceptro summa virtute potiri.</l>
                    <l>Quid memorem Regno spoliatum fraude maritum,</l>
                    <l>Sublatumque dolis? aut chari funera nati?</l>
                    <l>Quis valet haec siccis oculis audire? Sed illa</l>
                    <l>Non lachrymis vrsit cineres, non questibus; altum</l>
                    <l>Sed tulit infracta et pressit virtute dolorem.</l>
                    <l>Cernis vt affectus viuos animata tabella</l>
                    <l>Exprimat in vultu? vt summo certamine pugnet</l>
                    <l>Cum virtute dolor? sexus cum ingentibus ausis,</l>
                    <l>Atque animis? pulsi vt cedent sexusque dolorque?</l>
                    <l>Fortuna insignes aliquot fortasse vetustas</l>
                    <l>Iactabit Regum matres, et Regibus ortas?</l>
                    <l>Sed quae agitata diu per tot discrimina rerum</l>
                    <l>Per varios casus, rapidis iactata periclis</l>
                    <l>Aequo animo infensae Fortunae exceperit ictus</l>
                    <l>Nulla erit, antiqua aut veniens quam conferat aetas</l>
                    <l>Fortunae, fatis, animo infelicis Elisae.</l>
                </div2>
                <div2 id="GiEB.01.217" n="217" type="section">
                    <head>Ludouicus Pannoniae atque Bohemiae Rex.</head>
                    <p>HOC obesi oris gestu, et Germanico potius quam Hungarico cultu conspicuus
                        erat Ludouicus Pannoniae atque Bohemiae Rex, Sarmatico atque Aquitanico
                        sanguine genitus. Nam Vladislaus pater genere Polonus fuit, cui Candalia
                        Vasconum nobilissima stirpe edita nupserat. Ferunt Ludouicum, quum vtero
                        matris excluderetur, informem prope, et sine certis oris lineamentis vrsini
                        foetus speciem praetulisse, creuisse tamen ad iusto maiorem hominis
                        staturam; ita vt patris inertiam et multum aruinae succum aemulaturus
                        crederetur, nec eius molis artus decenter viuidus, et illustris spiritus
                        regeret. Quanquam a nutritiis diligenter excitaretur, qui eum literarum
                        pariter atque armorum disciplina exercendum contenderent. Meruit tamen
                        mansueti et obsequentis ingenij bonitate, qua egregie iustus et pius
                        Princeps euasurus videri poterat, vt Mariae Caesaris sorori connubio
                        iungeretur, conciliante scilicet eas nuptias Maximiliano auo, qui Annam
                        etiam Ludouici sororem, corroborandae cognationis causa Ferdinando nepoti
                        collocârat, in eadem celebritate Viennensis conuentus, in quo tres summi</p>
                    <pb id="s179" n="179"/>
                    <gap desc="illustration" resp="sampling"/>
                    <p>septentrionalis plagae Reges, Caesar, Vladislaus et Sigismundus insigni
                        multarum gentium spectaculo coiuissent: Caeterum Ludouicus decennio fere
                        post eas nuptias perpetua sterilitate damnatas, quum turbulentissimorum
                        Procerum atroci vexatione, et viuo adhuc patre, et defuncto, quasi precario
                        regnauisset, in id bellum incidit, quo impotentibus Turcarum armis oppressus
                        cecidit. In peruersa siquidem malignitate procerum suorum iustis destitutus
                        viribus desertusque a propinquis suis finitimis Regibus, Mugacciana acie
                        miserabili casu Regnum cum vita amisit. Carolus nanque Caesar, et
                        Ferdinandus frater, quibus cordi erant Italici Imperij opes, eius pericula
                        tanto inuadente hoste neglexerant. Sigismundum porro patruum Sarmatiae Regem
                        facile tum auerterant Moscouitarum bella, et funestae Podoliis Scytharum
                        incursiones, quibus vrebatur Sarmatiacus ager, et Clemens ipse Pontifex
                        domestico occupatus bello, vix Germanorum legionem et Vssaronum equitum
                        alam, e sacra pecunia ad Pannoniae praesidium conduxerat; Hungarique
                        proceres auaritiae atque rapinis assueti oblitique penitus Hunnicae virtutis
                        et disciplinae, pessimis artibus tractantes arma, inter se foedissime
                        dissentiebant, nec externa praesidia superbo contemptu et stulta arrogantia
                        admissuri videbantur. Tanta siquidem animorum vanitate atque ferocia ad
                        bellum ferebantur, vt vel innumerabiles Turcarum copias facile despicerent,
                        et se ipsos ad tuendum gentis decus conseruandamque patriae salutem, si non
                        iniqui praelij facultas daretur satis fore iactarent. Horum autem Princeps
                        erat Paulus Tomoreus Colocensis Archiepiscopus pietatis instinctu, et vetere
                        praesulum more, cum Turcis non insta quidem acie, sed minutis praeliis
                        pugnare solitus. Is proceres non temere timentes, hostem ignauiae
                        increpitans, et ad conserendas manus militum multitudinem sacris concionibus
                        <pb id="s180" n="180"/> accendens, eo Ludouicum consilij inopem iuuenem nec
                        vllum vitae discrimen veritum perduxit, vt aduentanti hosti castra obuiam
                        promouenda decerneret. Imperitus enim rerum adolescens, ingenioque
                        praesertim imbecillo atque hebeti, tanquam bellici periculi ignarus, qui
                        nunquam castra vidisset, facile eo perduci potuit, quo Tomoreus fatalis eo
                        die Hungaris dux impositus educebat, vel cunctis fere Proceribus pugnae
                        casum omni arte vitandum esse censentibus. Itaque Ludouicus, aliena vecordia
                        atque superbia miser, et proculdubio exitialis consilij manceps factus,
                        Solymano ad Mugaccium occurrit, quum nihil tale ausuros Hungaros Turcae
                        Duces putarent, nec Solymanus ipse adduci posset, vt Regem hostem tam paucis
                        instructum copiis in castris esse, et congredi praelio velle crederet. Vix
                        enim Christiana acies triginta millium peditum, simul et equitum numerum
                        implebat, quum in aduersa ducenta equitum millia spectarentur. Eum itaque
                        Tomorei audacia Hungarorumque temeritas exitum tulit, vt cum ingenti corona
                        hostium circundatis et obsessis castris, Rex infelix, et (quod miserrimum
                        fuit) in ipso margine Danubij aquatione prohibitus, dirigere aciem et
                        collatis signis confligere cogeretur. Non tulâre diu Hungari primi agminis
                        vim, quanquam admirabili ferocia resistentes, nec inulti cadentes, quando
                        meritas insaniae suae poenas darent. Cecidit ante alios vecordi impetu
                        pugnans Tomoreus, et vna fere reliqui Duces et Antistites conciso
                        proculcatoque toto nostrorum exercitu perierunt. Rex ipse quum in fugam
                        desperatis rebus se proriperet, in paludem incidit praealtae crepidinis,
                        quam exeundo apprehendere conatus, equum ardua ceruice erectum in se
                        reflexit, atque ita resupinatus in ipso equi et armorum oppressus pondere,
                        in aqua bipalmis gurgitis suffocatus interiit, spectante armigero suo, atque
                        eum mox arena sepeliente, ne corpore atque armis Regiis potiretur hostis. At
                        Solymanus eum euasisse existimans, generosa voce pronunciauit, se hostem
                        Regem tot cognationibus clarum, in gratiam Sigismundi patrui, si
                        reperiretur, Pannoniae Regem repositurum, modo Othomannici Imperij decus, et
                        suae liberalitatis beneficium certo tributo, et id quidem exiguo, grate
                        atque fideliter agnosceret. Sed cadauer post multos dies, indicante eodem
                        scutifero repertum, eo quo potuit tumultuarij funeris honore tumulatum est,
                        quum Solymanus iam Buda atque Pannonia victor decessisset, ad ornandum
                        Hungaricae victoriae trophaeum, aeneas praestantissimi operis statuas quae
                        Matthiae splendidissimi Regis fuissent, Byzantium aduehens; quibus
                        Hippodromum erectis basibus exornauit.</p>
                </div2>
                <div2 id="GiEB.01.218" n="218" type="section">
                    <head>PETRI ANGELII Bargaei.</head>
                    <l>Te quoque Sarmatico Lodouice e sanguine natum,</l>
                    <l>Et nulla clarum virtute, antiqua tuorum</l>
                    <l>Relligio immerito regnis praefecit auitis:</l>
                    <l>Vt foret vnde animos ingentes incola Ponti</l>
                    <l>Sumeret, et raptis regnaret Turca trophaeis,</l>
                    <l>Nostrorum multa tumefactus caede parentum.</l>
                    <l>Scilicet is fueras opibus qui fretus, et alto</l>
                    <l>Consilio, inuictas virtute animoque phalanges</l>
                    <l>Fundere, et innumeras euertere milite turmas</l>
                    <l>Exiguo posses, atque omni arcere furentem</l>
                    <l>Pannonia, insigni confectum clade Tyrannum.</l>
                    <l>Nam si corpus eras sine pectore, si tibi nullam</l>
                    <l>Dij dederant mentem, Rex amentissime, qua te</l>
                    <l>Regibus aequaret sors indignissima magnis:</l>
                    <l>Vitasses dubij saltem discrimina Martis.</l>
                    <l>Aut cum praeclaras animas per vulnera mille</l>
                    <l>Vidisti Heroas fundentes pectore ab imo,</l>
                    <l>Te quoque praecipitem Turcarum in tela dedisses.</l>
                    <l>Iure igitur tanta fugientem e caede tuorum,</l>
                    <l>Vt turpi ablatus letho, et contectus harenae</l>
                    <l>Informi cumulo, lachrymis et honore careres,</l>
                    <l>Obruit immersum coenoque vndaque lacuna.</l>
                    <p>FINIS QVINTI LIBRI.</p>
                </div2>
                <pb id="s181" n="181"/>
                <div2 id="GiEB.01.219" n="219" type="section">
                    <head>PAVLI IOVII EPISCOPI NVCERINI IN SEXTVM LIBRVM ELOGIORVM SVORVM <hi
                        rend="italic">PRAEFATIO</hi> Ad COSMVM MEDICEM Florent. Ducem.</head>
                    <p>
                        <hi rend="italic">DECET profecto hunc sextum Elogiorum librum, qui fato
                            functorum Heroum erit vltimus, bene auspicari ab ipsa inuictissimi viri
                            Ioannis Medices, effigie, quem tu, Magnanime Cosme, ab aemula virtute
                            certissimum agnoscis patrem. Italia vero omnis etiam nunc luget, quod
                            tum immaturo fato fuerit ereptus, quum in ipso defendendae communis
                            libertatis glorioso conatu ceciderit. Hic vir saeculo nostro tantum
                            monstratus, quoniam virtutis modum excessurus crederetur, sicuti
                            grauissimum indomiti vigoris et perpetuae constantiae suae desiderium
                            nobis reliquit; ita hos Heroes, qui fatali accersente hora eum subsecuti
                            sunt, tanquam bello Dux Italorum omnium longe fortissimus, in
                            ostentationem comparationemque rerum gestarum non iniqua ratione
                            perducit. Hos omnes, quod estexactae prudentiae tuae, praecellentisque
                            iudicij peculiare munus, inter se comparabis, et qui cunctas huius
                            saeculi parum foelicis res gestas immensi ingenij tui captu
                            comprehendis, recta aestimatione perpendes, quantum tibi iniusti prope
                            oneris gloriosus pater imponat: Nam si tibi generosa aemulatione sit
                            enitendum, vt non aeques modo familiae tuae decora, sed ea etiam magno
                            interuallo superes, tanto magis contendere debes, qui imperij
                            amplitudine atque opibus patre maior es, atque felicior, vt non frustra
                            Dij superi tibi arrisisse videantur; si amplitudinem tuam certissimis
                            (vti probe facis) virtutibus adaugendam censes. Vale.</hi>
                    </p>
                </div2>
                <div2 id="GiEB.01.220" n="220" type="section">
                    <head>ELOGIORVM LIBER SEXTVS. Ioannes Medice fortissimus Dux.</head>
                    <p>QVONAM condigno adoreae laudis praeconio te ornauerim, Magnanime Heros,
                        armipotentis dextrae, et fulminei spiritus gloria inclyte? Inusitata
                        siquidem atque admirabilis virtus tua, omnem vel ingentis facundiae vim
                        exuperat, et excludit, si multa atque illustria bello edita facinora
                        collatione aequalium Ducum expendantur: quandoquidem illorum fortia facta
                        cum numero, tum varietate, atque ipso pondere victoriarum prorsus
                        antecedant. A praealto namque semine ingenita virtus, tanta stirpis luxurie
                        coalescere coeperat, vt altitudine culminis ad sydera ferri videretur, nisi
                        immitia fata valde insigni huius seculi infortunio, pro Italiae libertate
                        pugnantem, in ipso cursu speratae victoriae prostrauissent: Paternum etenim
                        genus, directo stemmate superiorem Laurentium Medicem, qui Magni Cosmi
                        germamanus frater fuit, respiciebat; quum maternum repeteret ab inuictissimo
                        Francisco Sfortia proano, qui insigni bellicae virtutis felicitate,
                        Mediolanensis imperij principatum posteris eius familiae peperit. Huius erat
                        neptis Catherina, eo Galeacio Principe genita, cui coniurantium ciuium dira
                        malignitas dominatum et vitam inuiderat. Haec Ioannis mater fuit, antea
                        Hieronymo Riario, Xysti Pontificis propinquo splendidissime nupta, quae
                        interfecti coniugis mortem, virili animo tutata arcem, seuere vindicauit;
                        numerosamque ex Riario prolem relinquens, pertaesa coelibatus, et conscia
                        suae foecunditatis, Iohanni Medici Gallicas sequenti partes, tanquam
                        praeclara nobilitate moribusque lectissimo nupsit, vt hic Ioannes ex
                        Christiano fonte Ludouicus appellatus, paternum ferens nomen, primo eoque
                        supremo eius coniugij partu ederetur, qui bellicum</p>
                    <pb id="s182" n="182"/>
                    <gap desc="illustration" resp="sampling"/>
                    <p>materni generis vigorem certo Mediceae magnificentiae splendore cumularet.
                        Caeterum triennis puer patrem amisit, captaque demum atque exuta Principatu
                        Borgianis et Gallicis armis Catherina matre, magnis aduersae Fortunae
                        fluctibus iactatus est. Sed a matre demum quae beneficio Alegriae Galli
                        ducis, mole Hadriani educta fuerat, Florentiae educatus est, eo aetatis
                        incremento, vt erus tutelam benigne susciperet Iacobus Saluiatus illustris
                        ciuis, qui postea Ioannis socer fuit. Verum ea indole puer Martij spiritus
                        habitum gerebat, vt praelia, et saepe cruenta inter aequales sereret;
                        vulnereque inflicto, quod videri poterat mortiferum, reclamante saucij pueri
                        patre, exilio mulctaretur. Sed exacto demum vrbe Soderino, atque introductis
                        Mediceis in veterem dominatum, non multo post adhaesit Leoni Decimo familiae
                        Principi, et ad Pontificatum euecto. Nec diu post Ioannes inter initia
                        Vmbrici belli, imberbis adhuc ita militiae posuit tyrocinium, vt turmam
                        equitum ex delectis familiaribus suo aere perornatam, vti nouae laudis
                        cupidus, in aciem produceret, multisque obiter exercitus periculis, ad eam
                        disciplinae frugem, ad idque inuicti nominis decus, nunquam fere intermissa
                        militia perueniret, quo praeclara et passim spectata vis eius, magno
                        partibus adiumento, et longe maximo hostibus esset terrori. Hinc fit vt
                        ardens et viuida virtus diffuso late lumine, breui elogio neque includi,
                        neque exprimi facile possit, quum nullis prope gloriae finibus terminetur,
                        et iustis annalium monumentis posteritati tradita, certam aeternitatis spem
                        concipiat et expectet. Quis enim nisi praealto volumine, res eius
                        incredibili fortitudine inuicti semper animi gestas comprehendet? Quis
                        innumera secunde inita praelia, atque oppida fortiter expugnata, et ereptum
                        e manibus Venetorum hostium peculiaris alae suae legatum, expresso
                        instaurati praelij turbine narrauerit? Quis tranatum in conspectu Galli
                        hostis vorticosum Abduam, eoque ausu, territas, et in fugam datas Gallorum
                        turmas, legentibus ostendet? Quis denique Rethorum agmina in Bergomate agro,
                        retro auersa et profligata, <pb id="s183" n="183"/> et Heluetios demum ad
                        Corsum pagum, qui strenuos suae alae equites crudelius interfecissent, multa
                        caede vindicatos; et Hispanorum audaciam Ticini primum, et mox saepius ad
                        Mediolani portas acerrime repressam atque mulctatam, iusta atque integra
                        eloquentiae laude extollet? Nemo siquidem eo celerius expedire arma, nemo
                        intentius et vigilantius hostium motus obseruare, nemo violentius hostes
                        inuadere, nemo pertinacius victoriam captare didicerat. Erat profecto natus
                        ad Italiam pulsis externis, in libertatem asserendam, si id cordi superis
                        fusset. Insistens nanque Germanorum legionibus, nec vsquam vestigiis
                        abscedens, dum ituros ad delendam vrbem Romam perpetuis minutis praeliis
                        demorari conaretur, multisque hostium secundum Padi aggeres trucidatis, se
                        in castra reciperet, tormento ab vlteriore Mincij ripa in incertum emisso,
                        ipse vnus genu ictus, est interfectus; pereuntis hercle Italiae fato potius
                        quam suo, quum viginti septem natus annos, iam plane mitigata ardentis animi
                        ferocia, vti sedatiora secutus consilia praeter egregij bellatoris nomen,
                        etiam ad maturi iam, et compositi Imperatoris famam contendere
                        censeretur.</p>
                </div2>
                <div2 id="GiEB.01.221" n="221" type="section">
                    <head>ANTONII FRANCISCI RAINERII.</head>
                    <l>Quae tulit Eumenidum immane hoc imitabile fulmen?</l>
                    <l>Vnde inuictorum funera mille Ducum.</l>
                    <l>Hoc cecidit Medicum flos, hoc noua gloria Martis,</l>
                    <l>Quo feriente ferae tot cecidêre manus,</l>
                    <l>Roma gemit crus dum fractum secat ille, siletque;</l>
                    <l>Ausonia euentu statque caditque suo.</l>
                    <l>Astobit. Inque atram reuoluto hoc sydere noctem</l>
                    <l>Arnus et in nigris Albula fluxit aquis.</l>
                    <l>Illum etiam num acri minitantem vulnera vulta</l>
                    <l>Aurato Iouius condidit in tumulo,</l>
                    <l>Et laudes cecinit, picta et circumtulit ora,</l>
                    <l>Ora Ioui aeternum viuere digna manu.</l>
                    <l>Ille autem, quod te in superas ante edidit auras</l>
                    <l>Dux Cosme, Etrusci luxque salusque soli:</l>
                    <l>Sic fertur, patriae pater vt cum prospicit almae</l>
                    <l>Ante obitum, Ausoniae consuluisse suae.</l>
                </div2>
                <div2 id="GiEB.01.222" n="222" type="section">
                    <head>IVLII IOVII.</head>
                    <l>Principis Etrusci genitor fortissimus Heros,</l>
                    <l>Qui noua belligeri gloria Martis eras.</l>
                    <l>Barbara gens vidit quantum pollebat in armis</l>
                    <l>Vis tua, quae semper terror in hoste fuit.</l>
                    <l>At Te equidem constat percussum fulmine, fato</l>
                    <l>Italiae potius quam cecidisse tuo.</l>
                    <l>Attamenes felix Italum fortissime ductor,</l>
                    <l>Non quia perpetuos det tibi fama dies,</l>
                    <l>Sed postquam Impertum, tibi quod virtute parabas,</l>
                    <l>Magnanimae proli fata dedêre tuae.</l>
                </div2>
                <div2 id="GiEB.01.223" n="223" type="section">
                    <head>Carolus Borbonius.</head>
                    <p>QVIS nam, qui Carolum Borbonium viderit, ex hac verissima effigie non
                        agnoscet: ac item supercilio atque oculis inconstantis eius animi leuitatem,
                        atque perfidiam eum spirare non iudicet? Quis non obiter diri, impiique
                        hominis saeuitiam non execretur, qui aduersus Regem suum, patriamque suam
                        nefaria arma intulerit? et sacrosanctam vrbem gentium omnium liberale
                        domicilium profanârit, et euerterit? et denique scelesta cogitatione
                        renouata, conuersaque perfidia in Caesarem, Neapolitanum Regnum occupare
                        voluisse non credat? Licet enim et hoc de contemptore humani atque diuini
                        iuris non absurde suspicari, quum in limine portentosae temeritatis suae
                        perierit; vltore quidem magno Deo, ne abominabili victoria, et
                        truculentissima tot insontium hominum caede laetaretur. Gilberto Mompenserio
                        patre genitus erat, qui Gallici exercitus imperator, Neapolitano victus
                        bello, ex dolore rei male gestae apud Baias interiit. Reliquerat is praeter
                        hunc Carolum, filios Ludouicum scilicet quinto post patris mortem anno ad
                        Capuam pestilenti febre ereptum; et Franciscum Heluetio praelio in conspectu
                        fratris interfectum. At ipse opulentae haereditatis compos, et Comestabilis
                        a Rege appellatus, qui honos militaris in Gallia summus habetur, proculdubio
                        procerum omnium longe clarissimus euaserat; vtpote qui perpetuo tenore
                        vitae, domi et foris splendidus, erga milites liberalis, in hospites vel
                        inconsulte munificus, authoritate, gratia, opibus, reliquos regij sanguinis
                        Regulos anteiret. Sed quantum sibi bellicae laudis Abduana praesertim acie,
                        quum extraordinariis Gallicae nobilitatis equitibus euocatisque praeesset;
                        et apud Mediolanum, quum eam vrbem aduersus terribilem Maximiliani Caesaris
                        aduentum constantissime defendisset, non obscure pepererat, tantundem amisit
                        ad Melenianum Heluetiorum praelio, quum circumuento, et praeeunti fratri,
                        opem reformidato periculo ferre noluisset, et ad Valentianum in Belgis fero
                        cum auxiliis aduentans, Regio agmini obscura in nocte errabundo se
                        coniungere recusasset. Verum quum haec vel aduersus ipsius Regis testimonium
                        dilui et excusari possent, se demum magna onerauit inuidia, foedeque sese et
                        Borboniae familiae nomen dedecorauit, inexpiabili facinore edito, quum a
                        Rege deficiens, in patriam externa Caesaris arma perfidiose conuerterit,
                        scilicet vt leuem iniuriam vlcisceretur,</p>
                    <pb id="s184" n="184"/>
                    <gap desc="illustration" resp="sampling"/>
                    <p>quod Ludouica Regis mater, ei grauem et improuisam litem intenderet, ereptura
                        haud dubie aliquot castella, malignitate senatorum in ea causa perinique ius
                        dicentium. eo autem acrius vrgebat atque incumbebat Ludouica, quod se
                        spretam a Carolo crederet, cui se ad connubium frustra obtulisset, vt aetare
                        adhuc florens vidua, florentissimae aetatis nobilissimaeque stirpis viri
                        coniugio potiretur. Haec contumelia, muliebri in animo praealtas iecerat
                        saeui odij radices, nec Rex ipse procliuis in obsequia matris, vt litem
                        dirimeret exorari potuerat, quoniam nisi post diiudicaram litem, eius
                        controuersiae arbitrum fore prositeretur. Quae conditio grauissima ideo visa
                        est Borbonio, quod nihil sibi ad aequitatem vel iura causae, vel iudicum
                        studia responsura crederet, si damnatus a properato iudicio, ex clementia
                        tantum Regia commodum expectaret. Itaque indignabundus coniurauit cum
                        quibusdam illustribus viris, Caesarique implacabili Gallorum hosti adhaerere
                        constituit. Sed Franciscus Rex incomparabili benignitate iam plane detecta
                        coniuratione, Borbonio ad genua prouoluto ita pepercit, vt se vllis vel
                        certissimis indiciis adduci non posse, vt crederet, quenquam Regiae stirpis
                        perfidiae scelus concipere posse, testaretur. Sed non multo post Borbonius
                        simulato morbo, quum Regia castra subsequi iuberetur, diuerso itinere et
                        mutato habitu cum paucis in Sequanos perfugit, atque ea conditione
                        Caesarianis partibus sese addixit, vt ei Caesar Leonoram sororem, quae
                        Emanuelis Lusitaniae Regis vxor fuerat, desponderet, superis proculdubio
                        nuptias vetantibus, ne summae nobilitatis Regina homini perfidiae labe
                        notato iungeretur. Transiuit demum in Italiam, atque inde cum valido
                        exercitu in Prouinciam irrupit; conspectaque et vix tentata Massilia
                        repulsus est: quum nemo reperiretur qui insaniam perfidiosi hominis imitari,
                        quam patrium solum defendere mallet. Exinde transeunte in Italiam Rege, cum
                        copiis, quas pro salute patriae coegerat, Ticinensi praelio interfuit, quo
                        Rex ipse deleto ab hostibus exercitu captus est; atque ita Borbonius nefarij
                        odij voto potitus, <pb id="s185" n="185"/> victor, temere sperauit, Caesarem
                        Mediolanensis imperij dominatum sibi, tanquam sororis dotalem, eiecto
                        Sfortia esse concessurum. Verum Carolus Lanoius Belga, qui vices Caesaris
                        gerens, intimi illius consilij erat gnarus, decepto Borbonio, Regem captiuum
                        in spem promerendae libertatis astutis persuasionibus inductum, in Hispaniam
                        abduxit. Qua inopinati facti nouitate Borbonius vsqueadeo commotus est, vt
                        statim et ipse in Hispaniam enauigârit, et apud Caesarem se, qui victoriae
                        socius extitisset, ingrate contemptum quereretur, Lanoiumque malignitatis et
                        impudentiae probro compellatum, ad singulare certamen prouocaret. Verum
                        Caesar ita rixantes diremit, vt quae Lanoius fecisset, publico commodo,
                        suoque iussu fecisse testaretur. Nec diu post, cum Rege de eo dimittendo
                        Caesar pecunia transegit; ad confirmandasque noui foederis pactiones,
                        sororem antea dubiis verbis Borbonio promissam, Regi tum celebri connubio
                        iunxit, quo nihil amarulentius Borbonio accidere potuit. Ea Caesaris cum
                        Rege conciliatio suspecta Italicis Principibus fuit, quasi coniurassent, et
                        cunctis iugum imponere cogitarent. Sed eam suspicionem non temere conceptam
                        Rex opportunissime detexit; persoluto namque auro, et liberis obsidibus
                        datis, his quas perscripsisset conditionibus tanquam iniquissimis, et
                        impotenter extortis, se minime staturum professus est, quasi optimo iure
                        liberatus videri posset, qui aureae monetae ducentas myriades Caesarianis
                        custodibus, quum liberos etiam daret obsides, adnumerasset. Itaque Itali
                        Principes, liberaeque ciuitates, seruitutis metu ad arma consternatae, in
                        Caesarem Cisalpinae Galliae Imperio Sfortiam excludere conantem, authore
                        Clemente Pontifice, eo fidentius arma verterunt, quod ipsi affuturum Regem
                        intelligerent. Eius vero belli is exitus fuit, vt frustra obsesso a
                        foederatis Mediolano, Caesariani victores arce potirentur, et ex aduerso
                        Laudem Pompeiam et Cremonam ab hostibus fortiter expugnatam amitterent.
                        Caeterum aucti quatuor Germanorum legionibus Borbonio Duce, ingenti cursu
                        superato ad Aretinas alpes Apennino, ad Vrbem Romam inuadendam conuolârunt,
                        Pontificeque per inducias decepto imparatoque, primo appulsu per Vaticanum
                        Vrbem contra Obeliscum, vbi moenia humilia et vetustate collapsa facile
                        praebebant aditum, facillime irruperunt; miserabilique caede edita, summae
                        venerationis templum toto orbe maximum et venerabile, miserorum ad aras
                        confugientium cruore profanatum est. Id vero perfidiose oppressis et
                        pereuntibus solatio fuit, quod Dux ipse Borbonius, dum ad casam muro
                        coniunctam scalas apponi iuberet, crassiore glande traiectus in limine
                        execrabilis victoriae suae occubuerit; sic vt postea alioqui hominum
                        miserrimi incolae, summas omnis acerbitatis perpessi calamitates,
                        tolerantius ferrent, quod Diis tutelaribus nostro errore nihil suas aras
                        defendentibus, eorum numina, ad tormentum in inguen damnati coelo hostis,
                        direxisse pie crederent.</p>
                </div2>
                <div2 id="GiEB.01.224" n="224" type="section">
                    <head>IOANNIS BAPTISTAE GABII.</head>
                    <l>Dedecus Aruernae gentis, patriae improba labes,</l>
                    <l>Transfuga qui leuis et perfidus hostis erat;</l>
                    <l>Ictu vno stratus temeratae in limine Romae,</l>
                    <l>Ne se victorem cerneret, occubuit.</l>
                    <l>Debuit haud alias superis persoluere poenas</l>
                    <l>Perfidus ante homines, impius ante Deos.</l>
                </div2>
                <div2 id="GiEB.01.225" n="225" type="section">
                    <head>Georgius Fraispergius.</head>
                    <p>HOC ipso armorum pedestrium cultu, atque hac rubenti, et prope temulenta
                        facie exprimitur Georgius Fraispergius, Mindlauo Sueuorum oppido, iuxta
                        Memingam liberam ciuitatem natus, educatusque militiae ab ineunte aetate sub
                        disciplina Maximiliani Caesaris; Menapiorum et Sicambrorum Phrysiorumque
                        bellis, multa potius egregiae laudis quam bellici quaestus decora domum
                        retulit. Verum sub Carolo Caesare multo luculentiora spectatae virtutis et
                        fidelis operae praemia promeruisse visus est, praelio praesertim ad Bicoccam
                        facto, quum proruentis Heluetiae phalangis impetum ex fortuito rusticanae
                        viae aggere propugnans, singulari constantia sustinuisset, et Ticinensi
                        demum acie Germanicas Gallicarum partium cohortes quadam hiantis forcipis
                        indagine circumuentas, ad non dubium summae victoriae prouentum trucidâsset.
                        Deletis nanque Germanorum auxiliis, quibus Longamantes praefuerat, res
                        extemplo per sclopettarios apte prospereque gesta est, fuso scilicet,
                        stratoque hostium equitatu, profligatis Heluetiis, ac ipso demum Francisco
                        Rege capto. Sed qui tantum sibi nominis variis bellis quaesierat, vtpotequi
                        iusto praelio quindecies, extraordinaria vero acie supra vicies dimicâsse
                        ferebatur; suprema demum induit arma aduersus Clementem Pontificem summae
                        potentiae, quum fata destinabant felicitatem inauspicato inuidentem. Itaque
                        ad eam conflati belli famam Georgius, oppignerato etiam patrimonio, cum
                        quatuor legionibus, eo diri voti impetu concitatus in Italiam descendit, vt
                        se Clementem tanquam Caesaris hostem, laqueo suspensurum truculenta voce
                        profiteretur; laqueum auratum, quem sinu gestabat, crebro depromens et
                        ostentans, quo in sacrosancti viri teterrimo supplicio homo nefarius atque
                        impius vteretur. Verum diram eius vocem, et totum efferatae mentis conatum
                        Diui diuaeque omnes in irritum per nubes extulerunt;</p>
                    <pb id="s186" n="186"/>
                    <gap desc="illustration" resp="sampling"/>
                    <p>atque ita senem abdomine turgido grauem, et vasto ingentium artuum pondere
                        fatiscentem, immmissa paralysi, siderârunt, vt abominabilis voti damnatus,
                        ex itinere Ferrariam, atque inde in Germaniam lectica referretur; scilicet
                        vt intra penates Lutherana superstitione contaminatus, suopte peruerso
                        ingenio a maiorum religione discedens, inexpiatus interiret. Fuit Georgius
                        membrorum robore vsqueadeo validus, vt extento tantum medio dextrae manus
                        digito, validissimum quemque firmo innixum vestigio facile dimoueret:
                        praetercurrentem equum arrepto fraeno sisteret; tormentumque murale solus
                        innitens humero, quo, vellet, propelleret: in itinere faciundo libenter
                        abdicaret equum, vt pedibus gregariorum militum et iuuenum iustos passus
                        anteiret. E tribus liberis maiorem natu Gasparem militatis disciplinae
                        haeredem reliquit, sed qui septimum post annum, eo bello quo Caesar
                        Narbonensis Prouinciae Galliam inuasit, morbosa tabe praeeuntibus legionibus
                        sit ereptus: quum Melchior natus secundus in Vrbe euastata lethargo
                        periisset: Balthasar vero vltimus neque ad frugem peruenit, neque ad
                        propagandam sobolem diu patri superstes fuit.</p>
                </div2>
                <div2 id="GiEB.01.226" n="226" type="section">
                    <head>ANTONII VVLPII.</head>
                    <l>Quis te Georgi, magne ductor agminum,</l>
                    <l>Quae mittit altrix milttum Germania</l>
                    <l>Vexauit olim furor, atque insania,</l>
                    <l>Vt Capitolio Deorum sedibus</l>
                    <l>Ausus sis ignem, et laqueos, et vincula</l>
                    <l>Collo parare, proh scelus, Pontificis?</l>
                    <l>Ecce vt repente stratus occidis leui</l>
                    <l>Morbo, prius quam moenibus Quiritium</l>
                    <l>Castra admoueres; placitum sic est Deis,</l>
                    <l>Titanas olim qui superbos, et polo</l>
                    <pb id="s187" n="187"/>
                    <l>Arma inferentes, contunderunt fulmine.</l>
                    <l>Conatus iste nomini notam tuo</l>
                    <l>Quamuis inurat; Ducibus claris tame,</l>
                    <l>Quos prisca iactant secla, vel praesentia</l>
                    <l>Acquâris ausibus, manu, et consilio.</l>
                </div2>
                <div2 id="GiEB.01.227" n="227" type="section">
                    <head>Odettus Fusius Lotrechius.</head>
                    <gap desc="illustration" resp="sampling"/>
                    <p>HIC Odettus Fusius, qui Lotrechius ab oppidi nomine in vlrima ad Pyrenaeos
                        saltus positi, vocatus est, strenui et intrepidi, sed maxime superbi vigoris
                        inter Gallos Duces nomen tulit: vtporequem nulla terrerent pericula neque
                        vllae rerum aut locorum difficultates ab incoepto vnquam retardarent. Verum
                        in consiliis capiundis vsqueadeo aliena iudicia contemnebat, quum plus aequo
                        solus sapere videri vellet, vt prudentiae militaris existimationem sola et
                        saepe fallaci constantia, quae insanae perui caciae proxima esset, tuendam
                        arbitraretur. Huius autem obstinati moris vitia perpetuae liberalitatis et
                        iustitiae laude contegebat, nusquam venalis, aut rapax, et extra aequitatis
                        septa semper ita seuerus et inexorabilis, vt in edendis damnatorum
                        suppliciis inhumanus et cruentus haberetur: qua crudelitatis acerbitate
                        perstricti Insubres, ab eo facile, quum oportuit, defecerint: damnarintque
                        itidem Thomae Lescuti saeuitiam, qui Lotrechium fratrem aliquando ad
                        lenitatem paratum, feruidis impulsionibus efferasset. Caeterum Lotrechius et
                        hoc Lescuto, atque item Asparoro germanis fratribus, qui pugnacissimi Duces
                        fuêre, in omni imperij militaris munere implendo potior existimatus est;
                        hisque vel aetate maior superstes fuit; <pb id="s188" n="188"/> quum
                        Lescutus Ticinensi praelio, glande femur traiectus, intra nonum vulneris
                        diem perierit: Asparotus vero in Hispania ad Grunnium acie victus, contusa
                        clauarum ictibus galea, multoque inde delapso glaucomate, totum penitus
                        oculorum lumen ita amiserit, vt militiae vsui esse desierit. Haec vero in
                        toto militari negotio peculiaris laus Lotrechio cessit, quod vrbium
                        expugnator, vti olim Demetrio Macedoniae Regi obtigit, appellatus est.
                        Namqui iuxta Gastonem Foisseium, inclyti nominis Imperatorem, Rhaue~nate
                        praelio occisum, multis vulneribus cruentus prostratusque Hispani
                        Centurionis, cui cognomen fuit Guido, misericordia seruatus fuerat, impigre
                        etiam Heluetio bello ad Mediolanum, teste Rege, et demum ipso nomen Imperij
                        tenente ad Bicoccam, vel nequaquam victor, intrepidi, sed non valde memoris
                        et cauti Ducis decus meruit. Brixia demum recepta, atque Verona expugnata,
                        et aliquanto post Bosco, Alexandria et Ticino vrbibus manu captis, et quod
                        illi nobilium operum supremum fuit, Melphi vrbe in Apulia tormentis
                        expugnata, illam quam diximus laudem paucissimis concessam Ducibus, adeptus
                        est; quum postea ab eius virtute fortuna discedens, eum surdis auribus
                        peritorum Ducum suorum consilia respuentem, penitus elusisset. Ipse enim ex
                        fatali sua peruicacia circumuallatae et obsessae Neapoli intemperantius
                        haerens, qui armis vinci non poterat, pestilenti morbo eius castra vastante,
                        superatus interiit, quum de subactis Caesarianis, perdomitaque Neapoli
                        insigne trophaeum erecturus crederetur, si abscedere incoepto, et late per
                        vicina oppida saluberrimi aeris, copias diuidere (vti periti Duces, gnarique
                        locorum suadebant) quam in vestigio funesti consilij perstare maluisset. Id
                        vero ei in suprema calamitate gloriosum fuit, quod quum ei, voti atque
                        victoriae compos hostis Aurantius sepulchri et funeris honorem negauisset,
                        non vnius tantum diei decus, sed perpetui honoris staras quota~nis exequias
                        a populo Romano meruerit. In Capitolio siquidem, publico miroque ciuium
                        omnium assensu, decretum est, vt quotannis in Laterano Templo ad Cenotaphium
                        Lotrechij solennibus inferiis parentaretur, tanquam Vrbis liberatori:
                        quandoquidem aduentu suo et captum Pontificem liberasse, et Barbaros in
                        vrbana aedifitia grassantes Roma detraxisse censeri possit. Hoc vero humanae
                        miseriae inusitatum exemplum Lotrechius de sepraebuit, quod eius cadauer
                        abominabili diligentia Hispani militis tam auari, quam impij, in cella
                        vinaria multo sabulo contumulatum, diu frustra emptorem Gallum, qui
                        redimeret, expectârit; post vigesimum autem annum iustum et luculentissimum
                        marmorei sepulchri decus sit consecutum; vno scilicet Hispanorum nobilissimo
                        Ferdinando Corduba, qui Magni Consalui nepos fuit, ingenuo pudore
                        indignante, quod excolendae virtutis, quae in hoste etiam grata et
                        admirabilis esse consueuit, studium penitus exolesceret; atque ita pretio
                        coemente ossa, ad peculiarem nominis sui laudem, non obscura etiam suae
                        gentis cum inuidia, marmoreo monumento recondenda, et rite funeranda
                        decreuerit.</p>
                </div2>
                <div2 id="GiEB.01.228" n="228" type="section">
                    <head>Antonii Francisci Rainerii.</head>
                    <l>Dicite qui Tusci colitis prope Tybridis vndam</l>
                    <l>Templa Deûm, et magna thura datis superis;</l>
                    <l>Dicite, cur Galli manes animamque superbam</l>
                    <l>Lugubri celebrant carmina vestra sono?</l>
                    <l>Haec meruit rabidam illuuiem, qui perpulit, vnde</l>
                    <l>Barbarico excussa est vrbs labefacta iugo,</l>
                    <l>Quare ingentem vmbram Lotrechi, animamque potentem</l>
                    <l>Inserimus claris carmine coelitibus.</l>
                    <l>Pergite Romulidûm proles, neu dicere laudes,</l>
                    <l>Neu pigeat manes excoluisse pios.</l>
                    <l>At tu sperne virum excisa, alto e marmore, factae</l>
                    <l>Summe Ducum, auratisue addita imaginibus;</l>
                    <l>Sic melius, tuasic se tollit ad aethera virtut,</l>
                    <l>Vincat vt aerias culmine Pyramidas.</l>
                </div2>
                <div2 id="GiEB.01.229" n="229" type="section">
                    <head>Vgo Moncata.</head>
                    <p>VGO Moncata, qui primus inuiolatum antea, ab ipsisque Gothorum temporibus
                        Templum Romae in Vaticano, Petro et Paulo diuis Romanae vrbis tutelaribus
                        dicatum, et a cunctis Christiani nominis gentibus religio sissime cultum,
                        profanauit, hanc effigiem ferebat. Ortus est pernobili familia Regiae
                        stirpis citerioris Hispaniae. Iuuenis cum Carolo octauo Gallorum Rege in
                        Italiam venit, sicuti et plerique alij Hispani, qui post receptum ex
                        conditionenoui foederis Perpenianum, studio militandi Gallica castra
                        sequebantur. Verum Vgo discedente a Gallorum amicitia Ferdinando Hispaniae
                        Rege, Caesari Borgiae sese applicuit, duxitque ordines, quum ille abdicata
                        purpura, repente Pontificij exercitus Dux extitisset. Caesterum Vgoni, qui
                        astuti et diligentis, strenuique item Ducis famam tulerat, primae pugnae
                        fortuna illusit, quum in Vmbria a Vitellianis cohortibus Iacobo Rossetto
                        phalangis magistro, et Paulo Vrsino Ducibus, qui a Borgia defecerant, ad
                        casam, quam vocant Mazzeam, cum Michaletto Corellia suo collega, profligatus
                        fuisset. Exinde Borgia reparatis copiis, atque insigni dolo dissimulata
                        iniuria, Vrsinos Proceres et Vitelloccium necauit, expulitque nobilissimos
                        Italiae Regulos auita ditione, quibus peragendis rebus, Vgo perpetuam manu
                        et consilio operam praestitit.</p>
                    <pb id="s189" n="189"/>
                    <gap desc="illustration" resp="sampling"/>
                    <p>Mortuo autem Alexandro Pontifice, et Borgia Gallicis fauente partibus, Vgo et
                        caeteri Hispani Duces ad magnum Consaluum transiuerunt, Vgone facile
                        principe. Sed confecto in Italia bello, Borgiaque in Hispaniam perducto, et
                        ad Mendauiam demum tumultuaria in pugna a Cantabris occiso, nauali
                        disciplinae se ad dixit, clarusque aliquot expeditionibus aduersus Punicas
                        gentes susceptis, ita inclaruit, vt opimum Rhodiae militiae sacerdorium,
                        quod Euphemium vocant, in Brutiis promeruerit; semper auidus nouae famae, et
                        inquieto ingenio oram Africae vexabundus percurrens, quod erat honestissimi
                        laboris munus, sed non semper felicis audaciae. Nam eas Hispanorum copias,
                        quae Pontifici Leoni, auspiciis Feltrij acre bellum intulerant, quum nauibus
                        impositas ad Caesaream, quae hodie vocatur Algerium, expugnandam adduxisset,
                        fere omnes obor ta tempestate, et totam pene classem, paratis scilicet ad
                        caedam et praedam Barbaris, foede amisit, et aliquanto post nocturno praelio
                        a Turcis praedonibus iuxta Sardiniam ad Diui Petri scopulos, ita magnum
                        accepit detrimentum, vt amissis duabus Triremibus, et facie sagittae ictu
                        sub oculo deformata, victus discederet. Promeruit exinde siciliae
                        praefecturam, atque inde aucta classe ad Moenicem insulam traiecit, vt
                        Girapolis vrbis Regulum expugnaret, apud quem praedonum omnium tutissimus
                        erat receptus. Sed id bellum eo successu coeptum confectum que est, vt Vgo
                        repentino Barbarorum superuentu, Christiana acie perturbata, summae cladis
                        et vitae periculum adierit. Vulneratus namque ipse, humerum infesta
                        incumbentis Mauri lancea, vix instaurare, ordinareque aciem poterat, nisi
                        Germanica phalanx vel in praealta arena defixis vestigiis, turbulenti
                        praelij procellam sustinuisser. Barbarus tamen nostrorum vim atque
                        constantiam non obscure timens, his legibus foedus percussit, vt Caesari
                        annuum tributum se daturum polliceretur, et legarionem in Germaniam vsque ad
                        Caesarem mitteret. Explicatus eo periculo Moncata, ita demum Siciliae
                        praefuit, vt ibi multa auaritiae et crudelitatis monumenta relinqaeret, quum
                        <pb id="s190" n="190"/> aliquot honesti nominis Siculos, et in his Cameratae
                        Regulum, pro vetere licentia Siculae gentis seditiosius agentem, securi
                        percussisset. Exortum subinde est bellum atrox inter Franciscum Regem et
                        Caesarem, quo ipse ad Varagium Liguriaevicum temere e classe discedens,
                        tumultuaria pugna a Gallis superatus, et captus est, quum forte
                        Caesarianorum Triremes metu obortae tempestatis, a scopuloso litore longius
                        recessissent. Quum vero Franciscus Rex a Caesare dimitteretur, Vgo et ipse
                        dimissus venit in Italiam, vt nouo bello Dux interesset. Pontifice namque et
                        Venetis seruitutis metu ad arma consternatis, quod Caesar immodica
                        cupiditate totius Italiae imperium affectare videretur, et Franciscum
                        Sfortiam ex authoritate foederatorum Mediolani Principem constitutum ciicere
                        contenderet. Iam plane coeptum et conflatum erat bellum aduersus
                        Caesarianos, quo nihil magis detrimentosum, nihilque magis dirum Italiae
                        incidit. Nam quum Columniae familiae Proceres, Pompeio Cardinale authore,
                        sese Caesaris partes secuturos professi, a Pontifice discessissient, et
                        iuxta Vrbem copias cogerent, specie praesidij Vgo dolosus, nec satis magno
                        militum numero confirmatus, Columniis persuasit, vt inducias a Pontifice
                        postularent, vt per eas deceptum et imparatum Pontificem inuadendum, atque
                        opprimendum susciperent. Quibus ad nefarium perfidiae consilium nomine
                        Caesaris impulsis, Vgo nihil morae sibi attulit, quin cum suis intra
                        paucissimos dies, quas Neapoli comparârat copiis, et Columniorum auxiliis,
                        in Vrbem Laterana porta irrumperet, et per Xystinum pontem in Vaticanum
                        instructa acie contendens, nihil se commouente Populo Romano, et coniectis
                        in fugam Pontificiae custodiae paucis equitibus, Leonina vrbe potiretur,
                        statimque Templo sacrosancto scelestissime direpto, et Pontificiis aedibus
                        militum praedae concessis, Pontificem, qui in arcem molis Hadriani trepide
                        confugerat, destituto militari praesidio, et consilij inopem obsideret,
                        cogeretque sibi obsides dare, quibus certo bello absistere, et ad amicitiam
                        Caesaris redire fateretur; ac nisi Vgo inexpiabilem inuidiam Caesari
                        conflaret, pactionem transigere, atque (hac in re non omnino impius) Vrbe
                        excedere maturasset, procul dubio Pontifex rerum omnium pressus inopia, in
                        potestatem Pompeij Columnae interneciui hostis celerrime peruenisset, sic vt
                        vetus de Bonifacio octauo Tragoedia instaurari videretur. Sed Vgo scelesti
                        facinoris et sacrilegij editi dignam biennio post subiit poenam, quum supra
                        Salernum nauali praelio cum Aurianis triremibus, quibus Philippus Auria vir
                        impiger praeerat, contendisset. Ea namque cruenta admodum pugna,
                        promptissimi Hispanorum supra mille, qui paulo ante Vrbem diripuerant,
                        trucidati perierunt, et ipse Vgo praefectus, amissa classe, et prostrato
                        suae praetoriae nauis vexillo, quum frustra aduersus tot incidentes glandes
                        scutum praetenderet, est interfectus; ita vt magnum Deum tanti sacrilegij
                        praeclarum vltorem extitisse pij mortales crederent: atque obiter magnopere
                        mirarentur, cur fortuna ad tantas opes Vgonem euexisset, quando is nunquam
                        victor, sed vbique victus praemium ingens, et plane odiosum ex male gestis
                        rebus peruersa ratione, et malo exemplo retulisse videretur.</p>
                </div2>
                <div2 id="GiEB.01.230" n="230" type="section">
                    <head>IANI VITALIS.</head>
                    <l>Disce meo exemplo Mezenthi, Rhulle, Procustes,</l>
                    <l>Quaeque alia immanis monstra Tyrannis habet.</l>
                    <l>Esse Deum vltorem; qui iam Moncata Triquetrae,</l>
                    <l>Sordidior Verre, publica pestis eram,</l>
                    <l>Diripui Mundi Reginam proditor Vrbem,</l>
                    <l>Sed fuit haud votis par ea praeda meis.</l>
                    <l>Denique quifueram terrarum maxima clades,</l>
                    <l>Inueni meritis funera digna meis.</l>
                    <l>Ictu obij glandis, calones inter, et inter</l>
                    <l>Lixas in Pelago Parthenopoea tuo.</l>
                    <l>Si laudare licet sese, mea plurima laus est,</l>
                    <l>Quod potui inuitos semper habere deos.</l>
                </div2>
                <div2 id="GiEB.01.231" n="231" type="section">
                    <head>Petrus Nauarrus.</head>
                    <p>PETRVS Nauarrus, qui admirabilium operum machinator et artifex excindendis ab
                        imo arcibus, toto orbe famam est consecutus, hoc subagresti cultus atque
                        oris habitu fuit. Familiariter autem nobis cognitus, (vt ipse dicebat)
                        nauali disciplinae, vt in Cantabria moris est, sese aliquandiu dedidit, sed
                        mox fastidito mari, in Italiam ductante fortuna peruenit, ea spe et vitae
                        conditione, vt Ioanni Aragonio Cardinali a pedibus seruiret, transiretque
                        inde, mollioris aulae otium detestatus, ad Lunense bellum, atque ibi sub
                        Petro Montano Florentinis copiis Praefecto, aliquot menstrua stipendia
                        triginta Liliatis denariis fecit, sed qui mox duplici augeretur stipendio,
                        quum supra gregarij militis captum, praecellentis ingenij operam praestaret,
                        in excauandis praesertim cuniculis, per quos immensis tormen tarij pulueris
                        fomentis, adeo terribiles intus flammas excitare didicisset, vt obstructis
                        spiramentis, violentia obluctantis intus flammae, non moenia modo, sed et
                        suppositae etiam rupes excinderentur. Verum Sergiano oppido a Florentinis in
                        potestatem redacto, iterum maritimae exercitalionis munera complexus, multa
                        littoribus Africae, Punicis praedonibus infestuis, detrimenta intulit.
                        Caeterum Gallico bello, vti decebat,</p>
                    <pb id="s191" n="191"/>
                    <gap desc="illustration" resp="sampling"/>
                    <p>ad Neapolim magno consaluo cohorcis Praefectus militauit, eo bellicae laudis
                        incremento, vt maxime Gallis formidandus, et Consaluo Imperatori apprime
                        carus, ab efficacia inusitatae virtutis euaderet. Itaque multis fortibus
                        factis ad Canusium atque Tarentum editis clarus, expugnata demum apud
                        Neapolim Oui arce, stupendo suo artificio vsqueadeo mirus extitit, vt Galli
                        eius por tentosae machinationis metu, reliquis praesidiis facile excederent,
                        quum abripi in sublime propugnacula Megaris insulae scopulis imposita, et
                        furentibus flammis cuncta tremere, hiscereque et perfringi, cum ruina
                        multorum mortalium perspexissent. Tulit praemium spectata virtute dignum,
                        iudicio magni Consalui: nam Alueti oppidi, quod est apud Lyrim non longe ab
                        aquinatibus, comes specioso titulo appellatus est. Magno autem Consaluo
                        Neapolitano Regni praefectura detracto, atque aduecto in Hispaniam, quum
                        Franciscus Xymenes e sacra pecunia copias coegisset, vt in Mauritaniam
                        traiiceret, Nauarrus vnus omnium virtutis nomine delectus est, qui classi et
                        copiis cum impreio praeesser. Eo bello mira felicitate pulsis, atque
                        perterritis Mauris, et magno portu qui Mazalchibir dicitur, et Orano
                        celebris emporij vrbe potitus est. Inde cursum extendit in Numidiam,
                        illatusque in Olcachithem sinum, Bugeam vrbem Gymnasio nobilem atque
                        opulentam cepit, atque eadem felicitate longa Punici liittoris spatia
                        praeteruectus, Tripolim, quae magna Leptis olim fuit, inter syrtes terra,
                        marique oppugnatam, magna Poenorum strage edita expugnauit. Quibus rebus
                        feliciter gestis, elatus successu in Moenicem insulam, quae hodie Gerbis
                        est, retroflexa elasse descendit, vt Girapolim Barbari Reguli sedem
                        expugnaret. Sed copias descendentes in terram, et cum Barbarorum equitatu,
                        qui infestus lacessebat, praeliantes, vti accidit in maximis augusti mensis
                        ardoribus, vsque adeo vehemens sitis afflixit, vt neque ordines seruare,
                        quum puteos quaeritarent, neque repugnando consistere possent, sed redire ad
                        classem coactae sunt; tnato tumultu, vt quum longe a vadoso littore naues
                        abessent, nec scaphae sudfficerent, maligna multitudo militum <pb id="s192"
                        n="192"/> in littore trucidata sit, inter quos Garzias Tolceanus summae
                        nobilitatis et spei iuuenis, qui ad imperium classis ab Hispania mittebatur,
                        interiit. Exinde nusquam fere Nauarro Fortuna arridere visa est. Nam
                        aliquanto post, quum transuectis in Italiam Africanis legionibus improspere
                        Bononiam tentasset, et funestissime demum cum Gallis ad Rhauennam
                        conflixisset, catus, duri carceris in Gallia biennium est perpessus. Sed
                        quum vir fortis, atque insolens contumeliae, ex rot et tantis virtutis atque
                        industriae suae meritis, a Ferdinando Rege non redimeretur, abdicatis
                        antiquis muneribus, Francisci Regis militiae sese addixit, postquam auare
                        contemptus a suae gentis Rege videretur. Praestitit inde fortem operam cum
                        Heluetio, tum Veneto bello aduersus Cae sarianos; verum non eadem fortuna
                        Ligustico bello sese implicuit. Nam quum seram opem ferens Genuam
                        aduenisset, expugnata vrbe, atque direpta a Piscario et Hispanis, in eo
                        tumultu captus est, seruatusque Neapoli circiter triennium in arce noua,
                        quam ipse manu ceperat, vsque ad pacem in Hispaniam cum captiuo Rege
                        constitutam. Nam tum vtrinque captiui omnes dimittebantur. Direpta autem
                        vrbe Roma, captoque Pontificio, Lotrechius ad liberandum Pontificem in
                        Italiam transisset, expugnatisque aliquot vrbibus, Caesarianos persecutus ad
                        Neapolim vallata castra fecisset, obsessis diu hostibus, is exitus belli
                        fuit, vt tredecim fere post dies, quam pestilens morbus Lotrechium Ducem,
                        cum multo maxima exercitus sui parte absumpsisset, eadem tabe enectis fere
                        cunctis singularum nationum Ducibus, vix signa tantum dimidiarum cohortium
                        constarent; Nauarrus et Michael Salassus (quod ipsis et Lotrechio multum
                        antea faciendum fuit) sese ad Auersam recipiendi serum consilium
                        susciperent, et Caesariani pariter erumpentes deserta castra et semienectis
                        passim et misere iacentibus hostibus indefensa inuaderent, persecutique
                        demum abeuntes, et Nauarrum, et Salassum comprehenderent. Salassus ipse a
                        Vastio humaniter susceptus, commendatusque Medicis, quod graue vulnus dextro
                        genu acceperat, triduo post interiit: Nauarrus vero inter quorundam militum
                        contumelias, in antiquum nouae arcis carcerem coniectus est, eo vitae
                        euentu, vt quum Aurantius victor andegauensis factionis aliquot Proceres
                        iussu Caesaris securi percussisset, et eadem poena Nauarro bis rebelli,
                        bisque capto immineret, eum lethali affectum morbo custos arcis Hicardus,
                        tanquam Hispano homini, et rebus in africa aduersus Barbaros gestis inclyto,
                        hoc indulgeret, vt parua mora, tanquam propinqua iam morte, parati
                        Carnificis maus elavertur: quaquam non desint, qui eum extrema instantis
                        fati suspiria trahentem, stragulae vestis operimento suffocatum
                        existiment.</p>
                </div2>
                <div2 id="GiEB.01.232" n="232" type="section">
                    <head>FERDINANDI BALAMII Siculi.</head>
                    <l>Quid vicisse astu potius quam viribus hostem,</l>
                    <l>Quid sit et aggeribus cingere castra nouis,</l>
                    <l>Quidue sub effossis ima tellure cauernis</l>
                    <l>Moliri vt iota moenia mole ruant,</l>
                    <l>Ostendit belli Dux inclytus arte Nauarrus,</l>
                    <l>Ad Lybiae cladem natus et exitium.</l>
                    <l>Vidi ego cum Drepani ratibus consterneret aequor,</l>
                    <l>Et streperent curuis agmina littoribus,</l>
                    <l>Multorum clade vt Lybicas appulsus ad oras,</l>
                    <l>Protinus euersa est diues opum Tripolis.</l>
                    <l>Captorum spolijs classes onerantur Iberae,</l>
                    <l>Et vehitur longo praeda opulentae mari.</l>
                    <l>Quod si tanto operi non fata infensae fuissent,</l>
                    <l>Rege sub Hispano Punica Regna forent.</l>
                    <l>Sed certe hanc laudem seruant tibi Numina Caesar,</l>
                    <l>Et tua captiuae gloriae gentis erit.</l>
                    <l>Quae restant monumenta tui vir magne laboris,</l>
                    <l>Hae Iouij, et vatum scripta duserta dabunt.</l>
                </div2>
                <div2 id="GiEB.01.233" n="233" type="section">
                    <head>Maximilianus Sfortia.</head>
                    <p>HIC est ille Maximilianus Sfortia, qui insigni beneficio Iulij Pontificis, et
                        Heluetiis Venetisque armis paternum in Regnum restitus, neque ore quicquam
                        Sfortianae stirpis generosis vultibus respondit, neque ingenij indole et
                        moribus quicquam dignum ingenuo Principe ad paterni spiritus similitudinem
                        exprimens, ad Principatum attulit. In omni namque actione sordidi animi et
                        plane vecordis cogitationes absurdo saepe sermone stolidoque afferre
                        videbatur. Ex interuallis enim quaedam modo peracris prudentiae, sed
                        fugacis; modo subtilissimae suspicionis, et inconstantis sensus, modo
                        labantis memoriae, et nonnunquam conceptae et crescentis insaniae argumenta
                        praebebat; vtpote qui interiorem tunicam et subligacula non permutaret; nec
                        offenderetur odore sordium sponte enascentium, nec pediculorum aspectu, eos
                        frequentes progignente densissima atque impexa coma. Ocreis etiam coriaceis,
                        quibus pedes et tibias induebatur, frigidam aquam nonnunquam immittebat, vt
                        pedes refrigeraret. A qua rerum foeditate quandoque discedebat, quum haec
                        molliter reprehendentes summi viri, Prosper Columna, Raymundus Cardonius,
                        ipseque etiam purpurae habitu et armorum authoritate verendus, Sedunensis
                        Cardinalis bene lotum et tersum esse iuberent, et ad elegantem vestis cultum
                        deducerent. Quandoquidem in ea correctione vel Cubiculariorum monita, vel
                        illustrium</p>
                    <pb id="s193" n="193"/>
                    <gap desc="illustration" resp="sampling"/>
                    <p>foeminarum iocundae suasiones nihil proficiebant; Medicisque tatum curandus
                        ica relinquebatur, vt cuncta remidia violenter repudiaret, nec vnquam vti
                        imperiosus, se Principem esse obliuisceretur. Francistum germinum fratrem ex
                        arcano oderat, obtrectatione dominatus, quum ille sapientior et potior
                        administrando imperio haberetur. Per haec interualla multis artificiis
                        depulsa atra bile, eo tenore gessit Principem, vt quod verae conualescentiae
                        indicium erat, grauiores curas Senatoribus demandaret, ipse autem venationis
                        et aucupij voluptate, aut iocunda familiaritate illustrium foeminarum
                        oblectaretur, et iam non insanus ad bellica consilia et munia seconuerteret.
                        Ingruentibus siquidem Gallis ad Nouariam obuiam profectus, adeo fortiter et
                        alacriter se gessit, vt inusitata virtute deletis hostibus insigni victoria
                        potiretur, quanquam eosdem hostium Duces Tramulium et Triuultium, atque
                        eosdem sociorum praefectos, qui supremam ex perfidia Ludouiico patri
                        calamitatem attulissent, hisdem in capis vti nomini suo fatales
                        exhorresceret. Per hunc modum fide atque virtute Heluetiorum confirmatusm,
                        ambigua salutis sque, quum plerique veneficis potionibus et fascinatione
                        quadam conuulsam ei mentem crederent, Pricipem gessit, vsque ad aduentum
                        Francisi Galliae Regis, qui capto ad radices Alpium Coctiarum Prospero
                        Columna, cum Heluetiis demum memorabili acie iuxta Medio-Ianum conflixit;
                        victorque inde Medio lano potitus, Maximilianum in arcem compulsum obsedir,
                        mirisque machin ationum artificiis, quae Nauarri ingenio parabantur,
                        conterritum, atque intestinas suspicantem insidias ad deditionem compulit,
                        ea conditione, vt in gallia honestum traducendae vitae praemium ferret. Non
                        defuit promissis Rex ingenio clemens, ac omnia quae ei obseruato potius quam
                        custodito tribui poterant, liberaliter concessit. Sed ille amissi
                        Principatus memor, et iam mentis prope compos, miseriae suae et dedecoris
                        gnarus, quum saepe ad veterem ingenitae vesaniae morbum recideret, post
                        aliquot annos, dum Franciscus frater qui in eius locum <pb id="s194" n="194"
                        /> a Leone Pontifice fuerat reductus, oppugnaretur a Caesare, et a Clemente
                        Pontifice defenderetur, vagae febris morbo oppressus interiit.</p>
                </div2>
                <div2 id="GiEB.01.234" n="234" type="section">
                    <head>PLACIDII Placentini.</head>
                    <l>Hostibus expulsis regno praefectus auito,</l>
                    <l>Gestabat Princeps aurea sceptra manu.</l>
                    <l>Nec quae sceptrigerum deceant coluisse, fatentur</l>
                    <l>Inculti mores, ingeniumque rude.</l>
                    <l>Attamen hic fato fretus, felicibus armis</l>
                    <l>Nonunquam victor mira Trophaea tulit,</l>
                    <l>Idque breui gaudens inuitus Regna reliquit,</l>
                    <l>Hostilique miser concidit hospes humo.</l>
                    <l>Non huic insignes titulos celeberrima virtus:</l>
                    <l>Sors dederat ludens, vis inimica rapit.</l>
                </div2>
                <div2 id="GiEB.01.235" n="235" type="section">
                    <head>Philibertus Aurantius, Princeps.</head>
                    <gap desc="illustration" resp="sampling"/>
                    <p>HOC lacteo colore et subtonsa flauente coma, caeruleisque oculis ciere
                        praelia solius erat Philibertus Aurantius, ab Arausio vetere Romanorum
                        Colonia; cui progenitores imperabant, vocatus. Fuit is Salonia apud
                        Burgundos illustri familia editus, proptereaque Caesari Carolo apprime
                        carus, quoniam eius genus non obscura propinquitate contingeret. Erat
                        Philibertus Gallica alacritate belli cupidus, quamo brem tametsi erat tyro
                        et plane iuuenis, non admodum difficile fuit, vt in Iraliam sicuti magnopere
                        cupiebat, a Caesare mitteretur, exorto tum forte bello inter Caesarem atque
                        Pontificem. Verum spes eius Fortuna elusit; nam ab Hispania soluens, in
                        medio nauigationis cursu, ab Aurianis triremibus, quae tum Regi Callo operam
                        <pb id="s195" n="195"/> nauabant, est interceptus; neque prius a Callis
                        custodia vlla conditione emitti potuit, quam beneficio renouati foederis,
                        quo vtrinque captiui, et ante alios Vgo Moncata, et Petrus Nauarrus sine
                        pretio dimittebantur. Exinde Borbonio adhaesit, aquo vti erat et strenuus et
                        acer bellator, commendante Caesare totius equitatus praefecturam promeruit,
                        in idque munus adeo ardenti feruidoque ingenio incubuit, vt iuxta Placentiam
                        a Pontificiis hostibus tumultuaria in pugna circumuentus, et equo pene
                        detractus, amissis cristis aegerrime sese periculo explicans, elaberetur.
                        Quamobrem ab hostium ducibus sibi iterum pugnaturo comiter peteret, vt
                        pecunia illico se redimi paterentur, si casus incidisset, vt in eorum
                        potestatem deueniret, vtpote qui custodiae iterum includi, et se bello a quo
                        petebat laudem excludi nollet; et variis spectatae virtutis operibus atque
                        periculis famam omnino adipiscendam arbitraretur. Aduenit non multo post e
                        Germania Georgius Fraispergius cum quatuor legionibus, quibus postea
                        Borbonius se Ducemp raebuit, quum Georgius graui correptus morbo Ferrariam
                        secessisset. His copiis sese adiunxêre veteranae. Hispauorum cohortes,
                        concedente Antonio Leua, qui in praesidio Mediolani persistebat. Itaque cum
                        hac mole copiarum in Bononiensem agrum est descensum praecunte equitatu, qui
                        obuia quaeque aedificia barbara crudelitate succenderent; nec quisquam fere
                        Ducum qui Pontifici, aut Venetis et Gallis militarent, repertus est, qui
                        obstare ferto et flammis cucta vastantibus auderet; atque ita superatis
                        alpibus nemine iter eorum demorante, aut saltuosis Apennini in locis a
                        fronte praepediente, ad vrbem Romam conuolârunt, magna sorte Aurantij, qui
                        oppressis passim Pontificiae ditionis incolis, ingentem fecit praedam,
                        cadenteque Borbonio in limine captae Vrbis, vniuersi exercitus Imperator est
                        appellarus. Laetus itaque tanto imperio, cui supra quadraginta millia
                        hominum parerent, a quibus vrbs Roma improuiso capta, immanissime
                        vastabatur; nihil antiquius habuit quam perducta vndique fossa, arcem
                        dispositis praesidiis circumuallare, vt Pontificem et magnam Senatorum
                        partem, qui exterrefacti subita irruptione hostium in arcem confugerant, in
                        potestatem cum pretiosiore eorum gaza redigeret; parumque interea miserrimi
                        Populi omnibus tormentis excrucitati, eiulatu et lachrymis permoueretur,
                        quum inter se Germani atque Hispani, hisque nihil mitiores Itali, auaritia,
                        libidine, crudelitateque contenderent. Caeterum Aurantius quum interdiu
                        obequitando circumuallatae arcis munitiones et custodias inspiceret, ab
                        emissa sclopetto accuratius glande, sinistra in mala paulo infra oculum
                        graue suscepit vulnus; sic vt eo vulnere postea non plane scilicet obducta
                        cicatrice, rubëre mala deformis euaderet. Adhaeserunt Aurantio cuncti fere e
                        Gallia exules Borbonij authoritarem secuti, quos pestilentia vsque adeo
                        atrociter mox vexauit, vt ex his notior Lorsiuus ipsique maxime familiaris
                        cum sodalibus interiret; et Germanorum atque Hispanorum corpora pestilenti
                        lue correpta omnibus in locis tumularentur. Dedito autem Pontifice, et
                        perpetua statione custodito, piorum Regum animos generosus incessit pudor,
                        quod sacrorum Princeps, ad ludibrium totius terrarum orbis gentium, vsque
                        adeo indigne atque nefarie summis iniuriis mulctaretur; atque ita Francisci
                        Galliae, et Henrici Britanniae Regum auspiciis Lotrechius Alpes traiecit, vt
                        Pontificem detractis Vrbe Barbaris carcere liberaret. Qua de causa periculo
                        territus Caesar, vt impietatis infamiam effugeret, Pontifici vt se auro
                        redimeret concessit, quo militi ad tuendam Neapolim perrecturo stiperidia
                        soluerentur. Itaque Pontifex persoluta pecunia, arce post septimum mensem
                        elapsus, ad Orbitum Tusci agri vrbem se contulit. Aurantius vero et Alfonsus
                        Vastius copias Vrbe eduxerunt, vt Lotrechio longitudinem Italiae iustis
                        factis itineribus emetienti, et in Apykuan contendenti, apud Troiam
                        opponerentur. Quo in loco Aurantius et Vastius Lotrechium, facta praelij
                        potestate displosisque tormentis, prouocantem refutantes substiterunt,
                        ignobilique discessus properantia Neapolim contenderunt, quum oppida cuncta
                        Lotrechio aut expugnanti aut in deditionem recipienti Gallica vexilla passim
                        attollerent. Aurantius compulsus in vrbem Neapolim, et plane circumuallatus,
                        vrbem a militibus sensim direptam ita a Gallo hoste seruauit, vt Lotrechius
                        ducesque omnes, cum multo maxima parte exercitus, ingruente pestilentia, et
                        bello et obsidioni finem imponerent, et Aurantius non suae virtutis, sed
                        insperato Fortunae commodo laetaretur. Ab hac victoria Aurantius capite
                        atque Fortunis Andegauensis factionis Regulos, qui praepropere rebellassent,
                        acerbissime mulctauit, ac inusitata atque praecipiti liberalirate eorum bona
                        militibus suis diuisit, vsque adeo prodige et inconsulte, vt Caesar id
                        grauiter ferret, quum Regnum non sibi sed Aurantio et militibus seruatum
                        diceret. Sequenti autem anno Aurantius cum omnibus copiis in Etruriam
                        euocatus est a Clemente Pontifice, qui patriam sibi omnino Caesarianis armis
                        recuperandam existimabat, postquam Florentini cum Gallis icto foedere; et
                        transmissis contra Caesarem auxiliis consentirent. Ea autem Florentiae vrbis
                        coepta atque instituta est obsidio, vt pertinacia obsessorum Ciuium
                        constantiam hostium adaequârit; vrbsque tantis opibus oppugnata est, vt nec
                        vndecimo quidem mense multa perpessi incommoda, perdomiti, erumpendum
                        potius, et praelij vel iniquissimi aleam pro libertate subeundam esse, quam
                        de deditione agendum decernerent: e Pisisuqe auxilia accersenda
                        arbitrarentur, vt valiaius cum virtutis, tum et peruicaciae suae supremum
                        ederent vonatum. Tumvero accidit, vt Aurantius de aduentu auxiliorum
                        edoctus, consilium caperet, tam necessarium quam ipsi fatale atque hostibus,
                        scilicet obuiam eundi atque in itinere confligendi. <pb id="s196" n="196"/>
                        Igitur partitus copias cum Ferdinando Gonzaga, qui castra tueretur; ipse cum
                        delecta parte exercitus contra hostes contendit; hisque occurrit in
                        Pistoriensium montibus apud oppidum Gabinianum, non procul ab eo loco, in
                        quo Romanos Petreio Duce, Catilinam fudisse, atque interfecisse incolae
                        memorant. Florentinorum copiae quibus praeerant in fronte Ferrucius ciuis
                        Florentinus, ex mercatore repente Dux factus, intergo Paulus Rentij Centis
                        filius, eo consilio circiter septem millia hominum per alta atque ardua loca
                        iter habebant, vt vim hostilis equitatus, et non magno circuitu, quanquam
                        salebroso, ad vrbem deferrentur. Iam Gabinianum oppidum intrabant, quum
                        apparuêre Caesarianorum signa, quibus conspectis properatius quam decebat,
                        Ferruciani in oppidum sese inferre coeperunt; vt loco munito, si hostis
                        vrgeret, aequius se defenderent. In laxatam itaque et gressum intendentem
                        hostium aciem Aurantius equitatum procurrere iussit; ipseque pugnandi auidus
                        paululum ante prouectus, dum per arduum atque impeditum tramitem in hostem
                        ire properat, glande traiectus primus fere omnium cadit, quum a parte alia
                        Alexander Vitellius hostes inuasisset. Nemo fere vel suorum, vel hostium
                        cadentis aurantij casum animaduertit, sic vt non prius quam a vagante eius
                        equo qui erat spadix, et phaleris albicanteque crista conspicuus cecidisse
                        nosceretur: quo spatio Florentinae copiae fusae leletaeque sunt, et
                        Ferrucius intra oppidum interfectus, et Paulus captus. Cadauer Aurantij, vti
                        erat lacinia atque armis expoliatus, a lugente armigero ita sarcinario
                        iumento impositum est, vt inuolutum vili gausapa, vtrinque pendentibus
                        brachiis et cruribus, et capite luctato Pistorium deferretur, et tanquam
                        victori solennes inferiae dicerentur; non iam obscure hominibus Dei magni
                        vltoris vim agnoscentibus, postquam nefarij belli praecipuos Duces
                        Borbonium, Moncatam, et ipsum aurantium, tribus fulminibus vindicata
                        impietate sustulisset.</p>
                </div2>
                <div2 id="GiEB.01.236" n="236" type="section">
                    <head>BENEDICTI VARCHII.</head>
                    <l>Aspice quam toruo meditans fera praelia vultu</l>
                    <l>Spiret adhuc, gestetque oculis ac pectore Martem</l>
                    <l>Auratis fulgens princeps aurantius armis.</l>
                    <l>Quem tristi Italiae fato, genitumque ruinis</l>
                    <l>Tybri tuis, atque Arne tuis, non optima nostris</l>
                    <l>Gallia produxit, misit Germania damnis.</l>
                    <l>At tu (verum aliter neuerunt fila sorores)</l>
                    <l>Auranti Philiberte ingens Salonia proles,</l>
                    <l>Dum res immodicas, dum regna Oenotria, magnae</l>
                    <l>Dum sceptrum Ausoniae, dum totius orbis habenas</l>
                    <l>Mente agitas, voluisque atros sub corde rureres.</l>
                    <l>Quum prope bis senis iam mensibus oppugnares</l>
                    <l>Vndique desertae pulcherrima moenia Florae,</l>
                    <l>Dum properas multis cum millibus obuius ire</l>
                    <l>Ferrucio, prohibere parans ne transeat, ipse</l>
                    <l>Ipso in principio conflictus, protinus omnes</l>
                    <l>Anteuolans, ictu glandis traiectus ahenae,</l>
                    <l>(Quo Catilina loco poenas dedit impius olim)</l>
                    <l>Infimus vt miles, primo cadis impete, et illa</l>
                    <l>Illa tua in tenues spes tecum euanuit auras.</l>
                    <l>Pompeius Columna Cardinalis.</l>
                    <p>AMBIGVAM equidem famosi nominis suilaudem reliquisse videri potest hic ipse
                        Pompeius Cardinalis, quum miro ingenio diuersissimi muneris partes aptissime
                        impleret, et in sacra purpura mitratus, et militari in sago galeatus, non
                        periti modo, sed affectari etiam sacerdotis ante aras, et in castris
                        prouidentissimi et freenui Ducis officia exequeretur. Nam ad vtrunque munus,
                        cum peramplum excelsi corporis habitum, tum grauis pariter et periocundi
                        oris gestum et facundiam illustrem, quo oporteret, decentissime
                        transferebat. Sed factiosa in vrbe, aulaque omnium maledicentissima, de se
                        promiscuae famae materiam ingeniis praebuit, moribus suis impense laudadis
                        aut peracerbe lacerandis; vtpote qui modo temperatis atque illustribus
                        vtriusque disciplinae consiliis, modo turbulentis actionibus claresceret,
                        quibus Clementem ab se praeclaro studio ad Pontificatum prouectum ita
                        circumuenit et oppressit, vt Bonifacij octaui funesta memoria renouata
                        videretur; vnde odium valde ingens apud multos, singularem vero gratiam apud
                        caesarem promeruerit. Caeterum quibus de causis ab amicitia Clementis
                        discesserit, Nemfamofinominiu, ruituraeque patriae arma intulerit, diffuse a
                        nobis perscriptum est eo in libro, quo ipsius Pompeij vitam syncera fide ad
                        posteros misimus, admirandam vtique potius quam imitandam. Vir enim ingentis
                        animi efficacissimaeque virtutis, et industriae (modo factionis odium
                        facessat) non ipso tantum Pompeij nomine, sed Magni item cognomento dignus
                        existimari potuit; nisi infaustus Senator, et malus omnino ciuis, vastata
                        Patria, et Senatui et populo Romano apparuisset. Ad extremum, qui exequiis
                        intermortuae Patriae et capti Pontificis Tragoediae interfuerat, ciuitatis
                        resurgentis, et restituti Pontificis simulachrum videre potuit. Verum secus
                        ac optabat, maturo fato cedens, Clementem biennio antiuit, quum apud
                        Neapolim Regno administrando Praefectus a Caesare, post comstas ficus
                        biferas, quas multa niue refrigerârat, in complexu Augustini Nyphi,
                        clarissimi Philosophi, integris sensibus expirasset, anno aetatis
                        quinquagesimo</p>
                    <pb id="s197" n="197"/>
                    <gap desc="illustration" resp="sampling"/>
                    <p>tertio, quum Carolus Caesar comparatis ingentibus copiis Solymano in
                        Pannoniam redeunti ad Viennam ooccurrisset.</p>
                </div2>
                <div2 id="GiEB.01.237" n="237" type="section">
                    <head>IOVII IVNIORIS.</head>
                    <l>Virtutem mirata tuam, tuaque inclyta favta</l>
                    <l>Laetata est tanto Roma superba viro;</l>
                    <l>Virtutem illa eadem indoluit, tuaque inclyta facta</l>
                    <l>Ingenio ciuis Roma casura sui.</l>
                    <l>Sic patriae carum virtus te fecerat; orbi</l>
                    <l>Illa eadem ingratum reddidit, et patriae</l>
                </div2>
                <div2 id="GiEB.01.238" n="238" type="section">
                    <head>Aloisius Grittus.</head>
                    <p>MEMORABILE profecto exemplum Fortuna edidit in Aloisio Gritto eleganti certe
                        homine, sed supra aequum amtitioso, auidissimoque dominatus. Eadem enim
                        illa, vti leuis et insolens saepe conuertitur, vt se humanarum rerum dominam
                        ostendat, et arrogantiam nouorum hominum petulantissime castiget. Grittus
                        namque Barbarico cultu, cum pictae, talarisque togae, et inflexi ad aurem
                        pilei, qui ex pretiosis Sibellinarum pellibus constaret, tum superbo
                        incessu, et sermone praetumido, Proceres Turcas referebat. Is Andrea
                        Griitto, qui postea Veneti Senatus Princeps extitit, ex Graeca concubina
                        byzantij genitus atque educatus, se totum in familiaritatem Othmannicae
                        aulae Principum, et Turcici sermonis consuetudinem dedidit; tanta ingenij
                        solertia, vt ex mediocri mercatore insignis publicanus euaderet; vno
                        praesertim</p>
                    <pb id="s198" n="198"/>
                    <gap desc="illustration" resp="sampling"/>
                    <p>mirifice fauente Habraymo purpurato, qui eum in vectigalium licitatione Sub
                        leuabat, et supra competitores Turcas impotenter efferebat, vnde Gritto
                        magnae opes atque insignis authoritas creuit, quam florentis patris
                        dignitate, splendoreque domus et conuiuiis, multaque largitione rorum
                        elegantium, in omnes profusus atque munificus tuebatur. His commerciis
                        Habraymo quaerendarum gemmarum cupiditatem iniecerat, quarum flagrantissimo
                        studio Solymanus ipse teneretur. Earum autem delectatione vsque ad insaniam
                        prouecta, Grittus ex frequenti indicatura certissimus erat aestimator, et
                        solertissimus etiam mango, cuius artificij secretiorem domi tabernam
                        haberet. disserebat vero saepissime nihil omnino vel ad dignitatem totius
                        ornatus, vel ad esprimen dam summi atque augusti Regis maiestatem, in Ionge
                        maximo Imperatore speciosius et luculentius haberi, ipsa lectissimarum
                        gemmarum multiplici copia atque apparatu. Itaque vsque ad insaniam
                        Solymanus, toto terrarum orbe perquisitas, et magno emptas pretio in vnum
                        coegit, vt his cuncta instrumenta cubiculi, et equestris cultus, atque etiam
                        podij parietes exornaret. Cellam enim argenteis atque aureis laminis
                        circumsetam erexerat in extremo hortorum suorum angulo, quo vtriusque
                        Bosphori pelagi spatia prospectaret. Sed mire ad Solymani spatium
                        responderunt galea aurea et sceptrum, et crystallinum operoso inclusum auro
                        speculum, quae ingenio Gritti adinuenta et fabrefacta Venetiis propter
                        gemmarum admirabilium copiam, caelaturaeque praestantiam, Octuaginta
                        myriadum aureae monetae pretium excedebant. His inuentionibus, quae ad
                        fastum superbissimi Regis arriderent, summam Grittus gratiam adeptus est,
                        ita vt spe adipiscendi honoris inter Bassas sensim ad Mahometis sectam
                        transiturus crederetur. Itaque secutus Solymani castra, quum ille oppugnatum
                        Viennam in Noricum vsque processisset, et Ioannem Zapolium Transyluaniae
                        Vayuodam insigni liberalitate in Pannonia Regem constituisset, Crittus nouo
                        Regi adhaesit, praestititque ei operam militarem aduersus Germanos, et eos
                        Hungaros, <pb id="s199" n="199"/> qui Ferdinando Regi fauerent. Vbi vero
                        Ioannes et authoritate Solymani, et Turcarum auxiliis in Regno confirmatus
                        est, incessit Gritto, grauioris ambitus libido, vsqueadeo ingens, vt non
                        obscure ad Pannoniae Regnum aspiraret. Ioannes namque, quod pacisci cum
                        Ferdinando, et pace frui percuperet, Solymano suspectus euaserat; quod
                        ingrate atque indigne facere videretur, qui aliunde foeda pactione firmandas
                        opes suas arbitraretur, quam a virtute fideque inuictissimi Imperatoris, qui
                        Regna dono dare, et ex priuatis homunculis Reges efficere consuesset.
                        Propterea Grittus legationem sibi in Pannoniam impetrauit, vt Hungaricis
                        inspectis rebus operam daret, ne alicunde Othomannico nomini contumelia
                        pararetur. Hac spe Grittus cum amplissimis Solymani mandatis, magnoque
                        seruorum et Turcarum comitatu Byzantio profectus, per Moldauiam, vbi Petrus
                        Vayuoda, Solymani incertum hostis an socius, imperabat, in Daciam peruenit,
                        quae hodie Transyluania dicitur. Ibi quum constituto praetorio Prouinciae
                        conuentum habiturus crederetur, citarenturque Proceres, Americum Cibachum,
                        Varadinensem episcopum, et eundem cum militari praesidio vetere Hungarorum
                        antistitum consuetudine prouinciae praesidentem, quod tardius ad edictum
                        veniret, noctu ad Braxouium castra habentem, inuadi et per Ianum Docciam
                        Hungarum interfici iussit, vt sublato summae potentiae aemulo, passim
                        caeleris formidatus ad Budam contenderet. Sed viraeque ambitiosus et
                        cruentus, in vestigio admissi sceleris poenas dedit. Namque ad caedem
                        sacrati et nobilissimi viri vindicandam, erexêre se Stephanus Maylatus et
                        Gotardus genere Saxo, ipsi Americo propinquitate atque amicitia coniuncti.
                        Atque ita supra quadraginta armatorum millia in vnum coegêre, adortique
                        Grittum ad oppidum Meges, eo euentu obsedêre atque oppugnauêre, vt
                        destitutus spe auxiliorum, quod neque praefecti Turcae Nicopolitanus, et
                        Samandrensis, transire Danubium veriti, non facilem operam laturi forent, et
                        Ioannis Regis praesidia longe abessent, se hostibus dedere cogeretur; atqu
                        eo modo ostentans Solymani diplomata ad praetorium Gotardi atque Maylati
                        deductus, iussu eorum exorto Hungarorum vlulatu, tanquam hostia Americi
                        manibus mactatur, trucidato eius comitatu, et direpta gaza. Duo eius liberi
                        adolescentes, quorum natu maior Antonius ad Agriense sacerdo tium erat
                        destinatus, Moldauis traditi sunt, a quibus aliquanto post immaniter
                        necantur. Doccia ipse comprehensus, qui author et suasor Americi caedis
                        fuerat, magno ludibrio a saeuiente turba dilaniatus est. Atque ita qui
                        Regnum affectabat, gazam omnem, quae erat pretiosissima, vitamque simul et
                        liberos puncto temporis amisit.</p>
                </div2>
                <div2 id="GiEB.01.239" n="239" type="section">
                    <head>FABII SEGNII Florentini.</head>
                    <l>Termine barbarico capitis, cui purpura et aurum</l>
                    <l>Intextum gemmis radiat splendore corusco,</l>
                    <l>Insignem cernis iuuenem, et fulgentibus armis,</l>
                    <l>Byzanti genitum Graia de pellice Grittum.</l>
                    <l>Ante alios Regum Regi gratissimits omnes</l>
                    <l>Hic fuerat Solymo; tenebrisque emersus ab atris</l>
                    <l>Prodierat superas paulatim in luminis oras.</l>
                    <l>Sed nimis ardemtem rebus tumidumque secundis,</l>
                    <l>Dum miserum torquet regnandi dira cupido,</l>
                    <l>Quae solet, in praeceps deiecit culmine ab alto,</l>
                    <l>Vertere funeribus claros Fortuna triumphos.</l>
                </div2>
                <div2 id="GiEB.01.240" n="240" type="section">
                    <head>Alfonsus Ferrariae Princeps.</head>
                    <p>IN Alfonso Atestino Ferraris Principe, vt ex seuero et peracri oris ductu
                        coniectari licet, et nos vidimus, ingenium egregie firmum stabileque et
                        praecellens, quocunque extra literas verteretur, enituit. Ab dicârat enim
                        plane vir cuncta iocundae adulationis et morosae grauitatis lenocinia, ipsis
                        plerunque cognata Principibus. Quandoquidem singulas cogitationes, et
                        singula prope exercitamenta corporis, ad bellicas rationes reuocaret, et
                        nihil omnino molle aut remissum complecteretur, vel ipsa naturae
                        consuetudine, vel necessitate tot incumbentium bellorum, quae omnem inertiam
                        vel desidiosis excuterent, et virum, vti oportuit, cum salutis, tum
                        dignitatis suae memorem excitare, et ad insitam virtutem factis extendendam
                        incitare posse viderentur. Itaque Alfonsus a nobis peculiari volumine
                        celebratus, vti magnanimum bello Ducem atque optimum pace Principem decuit,
                        subacto corroboratoque multis periculis ingenio, firmoque semper pectore
                        cuncta aduersae Fortunae iacula tam fortiter excepit, quam felieiter
                        auertit. Trium namque maximorum Pontificum diuina atque humana arma, odiique
                        perpetui insidias tanta infracti animi constantia superauit, vt gloriosam
                        triplicis triumphi lauream (si de sacrosancto hoste triumphare fas foret)
                        meruisse dici possit. Obiit. alfonsus climacterico anno propinquus, quum
                        liberos ad cetissimam frugem contendere conspiceret, et nato iam sibi nepote
                        in spem longae successionis laetaretur. Hisedm autem diebus concepit febrem,
                        quibus nunciata ei mors est Clementis Pontificis: ob idque excessit e vita
                        seipso laetior, quod primus comitiorum diebus Farnesium Cardinalem,
                        Pontificem renunciatum fuisse didicisset,</p>
                    <pb id="s200" n="200"/>
                    <gap desc="illustration" resp="sampling"/>
                    <p>quasi nihil sibi optatius et melius accidere potuerit, quam quod pro
                        implacabili hoste, veterem amicum, a quo omnia facile impetranda forent,
                        quae Atestinae domus imperium stabilire atque augere possent, esset
                        habiturus.</p>
                </div2>
                <div2 id="GiEB.01.241" n="241" type="section">
                    <head>RAINERII.</head>
                    <l>Quam bene bellipotens Alfonse ex aggere tundis</l>
                    <l>Barbara terrificis agmina fulminibus,</l>
                    <l>Sulphurea quum in nube atque igne coruscus aheno,</l>
                    <l>Ceu superum aetthereo quum tonat axe pater;</l>
                    <l>Obuia prosternis generi monstra horrida nostro,</l>
                    <l>Sic eat, ô qui almam diripit Ausoniam.</l>
                    <l>Quam bene et aequoreas nieuntes fulmina puppes.</l>
                    <l>Et Venetum armatas in tua sceptra manus</l>
                    <l>Disiucis, alto figis rostra area templo,</l>
                    <l>Martia virtutis signa secunda tuae.</l>
                    <l>suspensam vt cernant classem, stupeantque nepotes,</l>
                    <l>Vtque eat Hadriaco celsior Erydanus.</l>
                    <l>Quin iulij eludis robur, rictusque leonis,</l>
                    <l>Macte animo. felix natu Hercule, et Hercule pae</l>
                    <l>Quo cum alta inuicto nunc teris astra pede.</l>
                </div2>
                <div2 id="GiEB.01.242" n="242" type="section">
                    <head>FAERNI.</head>
                    <l>Clementem postquam Medicem, cui tempora nuper</l>
                    <l>Tiara cingebat triplex,</l>
                    <l>Extinctum Alfonsus Dux audijt, illicet acri</l>
                    <l>Correptus aegritudine</l>
                    <l>Illius mortem est properata morte secutus</l>
                    <l>Funusque iunxit funere.</l>
                    <l>Prae luctu perijsse, inquis, nimioque dolore?</l>
                    <l>Immo id quidem praegaudio.</l>
                </div2>
                <pb id="s201" n="201"/>
                <div2 id="GiEB.01.243" n="243" type="section">
                    <head>Hippolytus Medices Cardinalis.</head>
                    <gap desc="illustration" resp="sampling"/>
                    <p>HOC Hungarico militari cultu Hippolytus Medices Cardinalis, quum e Pannonia,
                        vbi Legatus apud Caesarem fuerat, abeunte Solymano redisset, a Titiano
                        Pictore eximio Venetiis se pingi iussit. Hunc Iulianus, Leonis Pontificis
                        fro ter, Vrbini exul ex nobili vidua susceperat. Infans in ipso vitae simul
                        et mortio limine, quum eum mater admissi stupri impio pudore necari
                        iussisset, ancillae misericordiâ seruatus est. Creato Leone Pontifice
                        triennis cum nutrice Romam venit: tanta vero suauissimi oris indole
                        Pontifice triennis cum nutrice Romam venit: tanta vero suauissimi oris
                        indole, sermonisque; festiui lepôre mirabili extitit, vt Pontifex eo ad
                        pedes ludente, mirum in modum oblectaretur, et ea specie in coenaculo
                        Vaticano a Raphaele (vti videmus) exactissime pingi iuberet. Vbi adoleuit,
                        literis liberaliter est institutus: ostendebat enim ingenium habile ad omnia
                        perdiscenda imitandaque. Ei namque supra aetatis captum ante omnia mira vis
                        inerat poetici spiritus; sic vt Virgilij secundum AEneidos librum in
                        Etruscum sermonem lepidissime verteret, et proloquia Hippocratis ab arte
                        medica, in vsum bellicae disciplinae, aemulatione festiuissima
                        transferrentur. Sed non multo post a literis ad exactum totius Musicae
                        studium deflexit, peritissimo quoque artificum et phonascorum sibi ascito,
                        parique flatgrantis ingenij cupiditate, omnis symphoniacae modulationis,
                        organis vsqueadeo crudite pertractatis, vt praedulcis Citharoedus, Lyristes
                        numerosus, Fistulator eximitus, et incomparabilis Tibicen euaderet;
                        oenochordaque item argutissimis percurreret digitis, quando aerea etiam
                        membraneaque tympana bellico crepitu militares animos excitantia,
                        diuersissimis <pb id="s202" n="202"/> concentus numeris editis, cum
                        nostrorum, tum Barbarorum more stupenda imitatione propulsaret. Quum in his
                        studiis iuuenili alacritate totus esset, Clemens eum legit in Senatum, ratus
                        eum ad grauitatem animi componi posse. Ex arcano autem id Pontifex petebat,
                        vt Hippolyto sacris initiato, Alexander eius patruelis iuniore Laurentio
                        genitus, Etruriae principatu solus potiretur, quod tum propter ingenij
                        firmitatem (quanquam esset literarum expers) in sustinendo tuendoque
                        dominatu potiorem existimaret. Verum Hippolytus purpurae honorem ita
                        contempsit, vt Clemens eum indignis scro ordine studiis et voluptatibus
                        deditum, grauiter increparet, pedecorantemque nihilo secius senatoriae
                        amplitudinis dignitatem, importunae insaniae poenas cito daturum diuinaret.
                        Nam ad theatrales ludos, equestresque decursiones, edendaque simulacra
                        praeliorum, sumptuosi et varietate gaudentis ingenij libidinem detorserat:
                        quanquam praeter haec incredibili magnarum venationum cupiditate incensus,
                        numerosum insignium canum et nobilium equorum apparatum grauissima impensa
                        tueretur: tanto etiam vitae splendore, vt in mediis nemoribus apud fontes,
                        totius aulae Romanorumque iuuentuti frequentissime epulum daret. Quae omnia
                        Clementem e tanta clade Vrbis carcerisque miseria nuper emersum; egentemque
                        pecunia, et quod augendo moerori plurimum intererat, naturâ parcissimum,
                        mirabiliter vulnerabant. Nec diu post Pontificem lethalis inuasit morbus, et
                        eripuit: cuius morte, quanquam in Hippolyto suscepta vitae studia minime
                        refrixissent: is tamen in Comitiis opportunissime se collegit, multosque
                        secum ex veteribus amicis perducens, Farnesio Cardinali, vt Pontifex
                        renunciaretur, praecipuus extitit suffragator; cuius studij eum mox
                        poenituit, praeter spem Anconitana legatione, quae sibi per interregnum
                        promissa fuerat, indignissime fraudatus. Qua ex re, animo vehementer
                        perturbato, inuidere apertius fortunae fratris, atque eius vitae insidiari
                        coepit, deprauantibus eum atque impellentibus Florentinis, veteribus
                        Mediceae familiae inimicis, principe horum Philippo Strozza. Hos enim exilio
                        pulsos, Hippolytus in amicitiam receperat, et arcanis consiliis vsqueadeo
                        inconsulte adhibebat, vt fratri ex subitario tormentarij pulueris incendio,
                        execrabile exitium machinaretur. Eo siquidem sublato, dominatum Florentiae
                        adipisci se posse per exules, vanissima cogitatione confidebat. Sed Dij
                        immortales immane abominati facinus, certa indicia Alexandro detexerunt.
                        Quae omnia Alexander per Caesaris Legatum Paulo Pontifici detulit,
                        comprehensusque est eius scelesti consilij conscius Octauianus Zenga ex
                        Hippolyti Satellitibus. Quâ perstrictus infamiâ, et non vano pauore
                        correptus, quod suas fortunas et sacerdotia a Pontifice cupidissime peti
                        crederet, in Tyburtem agrum profugit. Nec ita multo post conuerso ingenio,
                        perspectaque exulum malignitate, cum fratre redire in gratiam, et
                        conditiones pacis a Caesare petere constituit, qui tum in Africa bellum
                        gerebat. Sed quum nauigium nauigaturo Neapolim pararetur, ad oppidum nomine
                        Iter Appiae viae impositum, non procul a Fundis subsistens, in mortiferam
                        febrem incidit, paucissimisque diebus iuuenis, longe omnium eruditi ingenij
                        nobilitate, decore vultus, et illustris vitae splendore florentissimus, ex
                        humanis est ereptus, magnâ hercle exulum laetitiâ, magnoque Pontificis
                        commodo, quum hic eius spoliis nepotes suos ditaret: illi vero vno auulso,
                        alterum tanquam fratris ope destiturum (vti mox euenit) facile tolli posse
                        diuinarent, et subinde inducta veneni suspicione, eius criminis notam
                        Alexandro affigere conarentur: sed ea suspicio prorsus inanis euasit, quum
                        praecipui eius comites Danthes et Bellingerius, ac Raynaldus, eadem
                        autumnalis coeli maligna intemperie periissent. Relatum in Vrbem eius funus,
                        vrbanae multitudinis ordinumque omnium verissimae lachrymae (quod antea
                        surda in Vrbe nemini contigerat) per triduum decorârunt, quum tumultuario
                        apparatu lugentium Afrorum et AEthiopum humeris aedibus suis inferretur. Nam
                        praeter hos praestantissima eruditionis exquisitarum artium ingenia, patrono
                        inexhaustae liberalitatis ante diem erepto orbata destitutaque, de Fortunae
                        saeuitia conquerebantur. Eius namque domus, ex omnibus cogniti orbis
                        gentibus virtute animi aut corporis proceritate conspicuos, liberaliter
                        admittebat; videreque erat homines diuersissimo sub coelo natos, eundem
                        dolorem ex Heri morte, eandemque tristitiam, sed dispari vultu, garrituque
                        dissono contundendo pectora, sulcandoque ora vnguibus, praeferentes.
                        Gaudebat siquidem ille mirum in modum, quod Barbari viginti amplius
                        linguarum in eius Coenaculis recenserentur. In his suêre Numidae Regulorum
                        sanguine progeniti, qui equitandi desultandique peritia spectantium oculos
                        admiratione complerent. His accedebant Tartari Sagittarij incomparabiles et
                        AEthiopes, qui in luctatione et palaestra quosque validissimos anteirent. Ex
                        India porro natandi, vrinandique peritos, quibus studiis iuuenili feruore
                        impense deditus, tanquam magistris ad aemulationem vtebatur. Turcas autem,
                        tanquam ad expedienda arma promptissimos, in venationibus ita exercebat, vt
                        interdiu noctuque corporis custodiae praecipuos adhiberet; egregio certe
                        exercitationum genere, nisi dignitatis oblitus, per vanitatem ostentandi
                        militaris ingenij, salutis quoque aleam stulte periclitari, quam familiae
                        atque ordinis decus tueri maluisset. Non inane autem prodigium imminenti
                        morti suae praestruxisse videtur, quum pro argumento insignium suorum,
                        crinitum cometem iuuenili atque amatoria vanitate gestaret, qua specie diro
                        olim fulgore in coelo ardens C. Iulij Caesaris necem portendisset.</p>
                </div2>
                <pb id="s203" n="203"/>
                <div2 id="GiEB.01.244" n="244" type="section">
                    <head>ANTONII VACCAE.</head>
                    <l>Floruit Hippolyte, et tecum fato occidit vno,</l>
                    <l>Quo reliquum antiquae laudis et artis erat.</l>
                    <l>Id tua claudebat totum augustissima quondam,</l>
                    <l>Orbis terrae instar quae domus vna fuit;</l>
                    <l>Nec tibi magno animo quisquam se aequasset et ausis</l>
                    <l>Grandibus, aut larga, munificaque manu;</l>
                    <l>Nec poterat Fortuna tuis multum addere rebus,</l>
                    <l>Quum iuueni iniecit mors violenta manum:</l>
                    <l>Tunc bis te vndenis de gentibus ora clientum</l>
                    <l>Fleuerutn, cineres condideruntque tuos.</l>
                    <l>Tantus eras, tamen inuidiam vitare nequisti,</l>
                    <l>Liuoris caecos nec superare dolos.</l>
                    <l>Scilicet obuia quaeque sibi domat ardua virtus;</l>
                    <l>Sed domuisse vnam non potis inuidiam est.</l>
                </div2>
                <div2 id="GiEB.01.245" n="245" type="section">
                    <head>Franciscus Sfortia II. Mediolani Princeps.</head>
                    <gap desc="illustration" resp="sampling"/>
                    <p>INSIGNI hercle humanarum rerum exemplo Fraciscus Sfortia N. inter maxime
                        aerumnosos Principes, diuque alternae fortunae fluctibus iactatos censeri
                        potest; vtpote qui triennis cum patre Regni sui penatibus electus, vnum et
                        vigesimum annum in exilio vitam saepe inope, et inter spes et merus valde
                        solicitam transegerit, peccata aliena potius qui sua semper lugens, atque in
                        de poenas expectans: nec tamen vnquam animum despondens, quod in eo fatalis
                        prope fortitudinis et infractae constantiae documentum fuit. Post exactum
                        paterno imperio Maximilianum fratrem, ipse quinquennio post, communibus
                        Leoni, Pontificis, et Caroli Caesaris armis reductus <pb id="s204" n="204"/>
                        grauissima instaurati toties belli a Gallis issima instaurati toties belli a
                        Gallis hostibus pericula subiit. Saepe eum poenituit bella suscepisse, quae
                        sibi nihil armis exercitato, egentissimoque pecuniae semper nouas, et prope
                        in extricabiles rerum difficultates importarent. Quibus malis, qui ab initio
                        studiosissime expetitus fuerat, Insubribus demum odiosus et grauis, et notis
                        prope omnium damnatus euaderet, vsqueadeo crescente inuidia propter
                        innumeras, et nunquam desituras cogendae pecuniae acerbitates, vt nonnulli
                        eum tollendum arbitrarentur, et inter alios Bonifacius Vicecomes ex
                        familiaribus aulae insigni eum perfidia equitantem, impresso pugione supra
                        humerum ad ceruicem, sed leui ictu vulneraret, elapsusque tot circumstantium
                        Praetorianorum diligentiam, pernici vectus equa, intactus effugeret. Tria
                        bella tribus praeliis Christianorum praesertim auspiciis confecerat, quum
                        Letrechium ad Bicoccam, Gofferium Amirantem et Heluetios ad Sesithem amnem
                        superasset, et demum Prospero et Piscario Ducibus, Ligures Genua capta
                        subegisset. Quarto autem bello, quod longe maximum Rex Franciscus ipso
                        ductante, Galliae Cisalpinae intulerat, quum victus praelio Rex hostis ad
                        Ticinum, captusque fuisset, ita secundo euentu Sfortia laetatus est, vt
                        totius victoriae fructu excluderetur, accusareturque proditionis a Piscario
                        atque Antonio Leua, qui Cisalpinae Galliae imperium non Sfortiae, sed
                        Caesari partum volebant, ita vt Sfortiam exitiali calumnia circumuentum in
                        arce obsiderent, et totius fere ditionis vrbibus spoliarent. Non tulêre
                        indignitatem atque insolentiam iniuriae Pontifex Clemens, Venetusque
                        Senatus, atque ipsi demum Galli ex hostibus socij et defensores facti, quod
                        omnium interesset ad salutis et libertatis tuendae nomen, Sfortiam
                        conseruare, nec externis rapacissimis Caesaris militibus Italiam diripiendam
                        praebere, patique vt vnus Caesar tantis auctus opibus, caeteris ad arbitrium
                        imperaret. Sed Fortuna sua pertinaci libidine Caesari fauens, omnes qui
                        aduersari infringereque potentiam eius ausi sunt, ita perculit, vt cum magna
                        clade prosterneret. Verum qui armis Sfortiam tueri frustra conati sunt,
                        iusto demum consilio hoc a Caesare precibus impetrârunt, vt Sfortiae
                        parceretur. Igitur Caesar in Italiam venit, Bononiaeque suscepturus insignia
                        Imperatoriae maiestatis de manu Pontificis, euocatum eo Sfortiam sub fide
                        publica benigne complexus, paterno imperio restituit; atque eo modo pace
                        facta, aliquanto post Caesar Sfortiae coelibi, Christierni Daniae Regis
                        filiam, ex eius matertera genitam, connubio iunxit. Quibus nuptiis, quod
                        confirmari authoritas Sfortiae videbatur, ingenti, sed nequaquam diuturno
                        gaudio Insubres laetati sunt, quod pax inuecta, Prouinciam summis affectam
                        detrimentis, ad pristimum opulentiae otium deductura crederetur. At superis
                        minime visum est Insubrum miseriis finem imponere, atque ita Sfortiam, quod
                        aliter fieri non poterat, nouae nuptae delitiis indulgentem, ex leui
                        lippitudinis initio sustulerunt, tum forte, quum Caesar Tuneto capto ex
                        Africa Neapolim rediens, ad triumphum Romam a Paulo Pontifice vocaretur. Tum
                        enim defuncto Principe Insubres tantis lachrymis elatum luxerunt, vt eo
                        prodigio imminentes calamitates, quibus postea acerbitate Caesarianorum
                        Praesidum Prouinciae conturbatae opes conuulsaeque sunt, praenunciasse
                        videantur.</p>
                </div2>
                <div2 id="GiEB.01.246" n="246" type="section">
                    <head>FAERNI.</head>
                    <l>Francisus hîc situs secundus Sfortia est</l>
                    <l>Insubrum Dux, cuius imperium atque opes</l>
                    <l>Nunc asperis, nunc prosperis euentibus</l>
                    <l>Fortuna sorsque multiplex exercuit.</l>
                    <l>Atque ille nunc ciuilibus, nunc exteris</l>
                    <l>Petitus armis, Gallicisque et Beticis,</l>
                    <l>Mediusque Reges inter aduersarios,</l>
                    <l>Suprema ad vsque Fata regnum patrium</l>
                    <l>Seruauit, et prudentia fretus sua,</l>
                    <l>Armis vim apertam fregit, atque astu dolos.</l>
                    <l>Nunc hîc quiescit paruus e tanto Duce</l>
                    <l>Puluis cinisque, et nudula vmbra mortui.</l>
                </div2>
                <div2 id="GiEB.01.247" n="247" type="section">
                    <head>Basilius Moscouiae Princeps.</head>
                    <p>ABSTRVSA penitus ad Boream praeter Hercynios saltus, Arctooque vertici
                        subiecta Moscorum Regna, intacta olim Romanis legionibus, nec plane Graecis
                        scriptoribus nota, Sigismundus Sarmatarum Rex latissime nobis aperuit, quum
                        armis cum Basilio eius gentis Principe ad Orsam iusta acie contendisset; qua
                        innumerabilis eius gentis Principe ad Orsam iusta acie contendisset; qua
                        innumerabilis eius gentis equitatus foede profligatus est. Tum enim primo
                        Romae de victoria parta supplicationes decretae sunt, quod Moschi a Polonis
                        et Lithuanis, modo Rutheni, modo Moscouitae vocati, tanquam secuti Graecorum
                        opiniones, a Romano Pontifice dissentirent. Sed Basilius, qui adoptari in
                        Regem, sicuti ex Demetrio Legato accepimus, ex Principe honestiore scilicet
                        speciosioreque titulo cupiebat, pace facta cum Sarmatis, non semel cum
                        Maximiliano Caesare, Clementeque Pontifice per Legatos suae gentis, late
                        nobis Regnorum suorum fines et opes indicauit, quum ea tantum Mercatorum
                        sermonibus occiduis Europae populis innotuissent, et tum maxime quum
                        Demetrius Legatus ad Vrbem missus, cuncta exactissime, vti Latinae peritus
                        linguae retulisset; iubente Pontifice, vt memorabilia</p>
                    <pb id="s205" n="205"/>
                    <gap desc="illustration" resp="sampling"/>
                    <p>quaeque descriptis Regni finibus et gentium moribus, in peculiarem a nobis
                        commentarium conferrentur. Qui liber nou semel impressus extat, quo excusari
                        facile possumus, si Basilius breuiore quam decet Elogio perornetur. Is, quem
                        diximus, Demetrius legatus qui Regis imaginem hoc habitu nobis pictam
                        detulit, percunctantibus referebat, larissimos esse Regni fines, qui ab
                        Oriente Volgam amnem attingant, Tartarorum Regna a Moscis dirimentem. Ad
                        Aquilonem Suecorum et Liuonum extremis terminis cohaereant, et ad Occidentem
                        ad Boristhenem vsque protendantur. A Meridie autem Tanaitis et Tauricae
                        Chersonesi ad Maeotidem paludem. Tartaris Praecopitis, qui sunt in Europa,
                        proximi sint. Regio in vniuersum campestris est, ad segetem parum felix,
                        cera, arementis et pellibus pretiosis ferax. Basilius equitatu abundat,
                        vtpote qui quum opus est, ducentorum millium equitum numerum efficere
                        possit. Regiam habet Mosca in vrbe, quae a praeterlabente Mosco amne nomen
                        accipit. Arcem habet in morem prope nostrum aedificatam et tormentis
                        permunitam. Paruo sumptu alit exercitum, quum Regni iuuentus omnis edicto
                        arma capere cogatur, nullo prope adiuta stipendio. Ipse per legatos bella
                        gerit; auarissime imperitat, nec largitione in quenquam vtendum putat,
                        vsqueadeo illiberaliter, vt legatos suos a magnis Principibus redeuntes
                        cunctis muneribus expoliet; atque ita accidit vt bello infelix existimetur:
                        quandoquidem inuiti populares edictis pareant, neque fortissime propugnent.
                        Sic ad Orsam victi pro victoria magnum luctum toti Moscouiae retulerunt. Nec
                        ingruentibus in Moscouiam duobus simul Tartarorum Regibus quisquam repertus
                        est Dux fortis vel strenuus miles, qui pro salute patriae propugnaret.
                        Mahometes namque Gyraeus qui in Taurica regnabat, et Absa, qui ad Citracam
                        Volgae in Hyrcanum erumpentis Emporium imperabat, cum singulis exercitibus
                        Moscouiam inuaserunt, ferro et flammis cuncta excindentes, et id quidem
                        impune, quum Basilius tantae moli hostium impar, et consilij inops,
                        vsqueadeo ttepide profugisset, vt foeni cumulo conderetur. Eo modo <pb
                        id="s206" n="206"/> Mahometes et Absa germani fratres iunctis ad Columnam
                        exercitibus, ad vrbem Mosam castra fecerunt: haud dubie vrbe atque arce
                        potituri, nisi Germani tormentorum libratores, magnam Tartacis cladem et
                        trepidationem intulissent: quum Basilius absens per syngrapham Mahometi se
                        perpetuo tributarium professus, quibusdam datis muneribus impetrârit, vt a
                        Mosca discederent. Itaque Tartari onusti infinita praeda, incendiis euastata
                        regione, infinitam prope captiuorum multitudinem abduxerunt; sic vt Mosci,
                        et in Taurica Turcis, et apud Citracam diuersis Caspij maris incolis
                        venundati sint: neque Basilius postea tametsi quereretur se a Gyraeis
                        fratribus, qui bellum non indixissent, deceptum falsis induciis atque
                        oppressum, quicquam memorabile aduersus perfidos hostes gessit. Exinde
                        Basilius Salamoniam vxorem tanquam sterilem repudiauit, et in monasterium
                        detrusit, superinducta Helena nequaquam primarij viri filia, et secundum
                        Helenam, aliam minime prioribus nobiliorem ducturus videri potuit: nisi fama
                        increbuisset Salamoniam intra sacrata septa filium peperisse, qui in
                        Principatus haereditate succederet. Nec multo post Basilius bello semper
                        infelix et semper sospes, graui oppressus pituita mortem obiit; his profecto
                        repudiis infamis, et vti impotenter rapax, et nusquam liberalis aut benignus
                        apud suos inglorius; hoc etiam ab turpi Ioannis patris aemulatione probro
                        oneratus, quod a foeminis abhorrere diceretur, alio scilicet translata
                        libidine, quoniam inueterata consuetudine apud Moscos, more Graecorum
                        adolescentes amare fas esset; primores namque gentis, et cuncti equestris
                        dignitatis ordines, honestorum ciuium liberos in famulatum sibi asciscere,
                        militiaeque erudire consueuerunt.</p>
                </div2>
                <div2 id="GiEB.01.248" n="248" type="section">
                    <head>IOVII IVNIORIS.</head>
                    <l>Et si te nullis insignem famatrophaeis</l>
                    <l>Basili sine laude per orbem,</l>
                    <l>At semper victum referet, semperque subactum</l>
                    <l>Horribili in certamine Martis.</l>
                    <l>Sarmata quum toties te fuderit, atque Gelonus</l>
                    <l>Obruerit tua castra sagittis,</l>
                    <l>Et tua Regna ferox pubes populata Scythrum</l>
                    <l>Te patria solioque fugârit;</l>
                    <l>Non ingrata tamen tibi si debere fatetur</l>
                    <l>Haud meriti immemor Itala tellus:</l>
                    <l>Namque tuo nobis ignotos munere Moscos,</l>
                    <l>Et Scythici Borealia coeli</l>
                    <l>Regna aperis, Tanaimque trucem, penitusque repostam</l>
                    <l>Perptuis sub nubibus Arcton.</l>
                    <l>Sed quid Hyperboreos veterum mendacia iactat,</l>
                    <l>Riphaeo sub cardine montes?</l>
                    <l>Basili nobis caecam tu discutis vmbram.</l>
                    <l>Nos ideo pro munere tanto</l>
                    <l>Rite tuam effigiem Lari veneramur ad vndam;</l>
                    <l>Nomenque immortale sacramus.</l>
                </div2>
                <div2 id="GiEB.01.249" n="249" type="section">
                    <head>Antonius Leua.</head>
                    <p>NEMO ex his qui seculo nostro ab Hispania in Italiam venerint, et post Magnum
                        Consaluum aliquid praeclari nominis sint consecuti, ipso Antonio Leua vel
                        ingenio acutior vel illustribus bello factis praestantior euasit. Huic
                        namque Nauarrus miserabili vitae exitu clarus, facile cedet. Ingenti hercle
                        virtute Antonius nusquam fere vestigiis eius abscedente Fortuna, quod longe
                        maximum in toto militari negocio semper existimatum est, frequentibus
                        praeliis saepissime victor, et si sors iniquior victoriae successum
                        eriperet, nunquam victus videri potuit. Diuine siquidem prouidendo, et
                        grauiter enitendo, hostium consilia praeuertere, et quae iam apud eos parata
                        essent atque instructa, praeoccupare, aduersariorum immodicos conatus
                        admirandis dolis eludere, et quum res posceret vehementi atque expedita manu
                        infringere atque retundere didicerat. Quod enim mirum est nullo prope
                        praeeunte magistro, nullaque prorsus adiutus bellicae educationis
                        disciplina, et impiger miles et acer praefectus, improuisis et fortibus
                        consiliis, celeritateque praesertim, Dux felix euaserat. Caeterum Antonius
                        plane adolescens, et vt ipse nobis narrabat, adhuc imberbis, Sanctij Martini
                        patrui alae equitum praepositus, anno secundo post secularem ea classe
                        vectus in Italiam venit, qua Emanuel et Valentius Benauidij fratres, et duo
                        Aluaradi pater et filius transuecti sunt, aduersus Gallos opem ferentes.
                        Ipse genus ducebat e Cantabria, quae vna omnium Hispaniae Prouincia
                        optimorum terra marique militum feracissima existimatur. Sed antea Antonius
                        iusta in acie hostem non viderat, quam egregie et ad Gioiam aduerso, et ad
                        Terranouam secundo praelio, illic constantis, hîc vero maxime ardentis et
                        imperterriti bellatoris laudem est consecutus. Interfuit demum Rhauennae
                        Cardonij signa secutus, quo funesto praelio non ignominiae, sed laudi fuit
                        incolumen euasisse. Sic enim Cesennam se recepit, vt plerosque milites ex
                        itinere conseruaret; atque ipse demum instaurata ala, eodem Cardonio et
                        Prospero Columna Ducibus, et Cisalpinae Galliae bellum proficisceretur. Post
                        mortem vero Iulij Pontificis, Leoni, Carolo Caesari coniuncto, in
                        expellendis Gallis operam nauauit, vsqueadeo diligentem et strenuam, vt iam
                        inter summos Duces consilio perspicax, et manu egregie fortis haberetur. Ab
                        hac fama iam plane clarum, ea quae secuta sunt bella clarissimum fecerunt,
                        quum</p>
                    <pb id="s207" n="207"/>
                    <gap desc="illustration" resp="sampling"/>
                    <p>obsessus Ticini a Francisco Galliae Rege sese pertinacissime defendisset; cum
                        excidio quidem nobilissimae vrbis; quum alendo praesidio, neque fortunae
                        Ciuium, neque templorum donaria, neque luculentae domus excisae
                        deformataeque suffecissent. Sed haec Ticinensium calamitatem,
                        inexpiabilemque inuectae egestatis dolorem, aliqua ex parte minuere visus
                        est Rex ipse tanti nominis ingenti praelio victus et captus. Verum ad eam
                        victoriam, ad quam parandam Leua magnum eruptione sua momentum tulit;
                        nequaquam pax allata est; scilicet vt alia orirentur bella, quibus
                        fertilissima Italiae prouincia militari licentia vastaretur. Nam quum Leua
                        Caesarianique Duces Sfortiam grauibus calumniis implicitum, apud Caesarem
                        maiestatis accusassent, et in arce obsedissent, consternati ad arma Italiae
                        Principes in vnum seruitutis metu consensissent, hostes ex sociis facti,
                        longe omnium luctuosissimum bellum excitârunt, eo equentu vt Antonius
                        Mediolani obsessus, multis secundis praeliis longe clarissimus ducum
                        euaderet, existimaretque, neque humanis neque diuinis rebus esse parcendum,
                        modo decus suum et Caesaris dignitatem tueretur, et stipendij Ioco singulas
                        vrbes, singulosque earum ciues militbus immanissime diripiendas concederet:
                        ipseque imperiosus, multis vndique partis victoriis terribilis atque
                        opulentus, aduersus tot hostes inuictus aduersa arma sustineret, et Sfortia
                        per deditionem eiecto, tanti Principatus Imperio potiretur. Sed Caesar ad
                        clementiora consilia conuersus, post captum Pontificem, atque eum iam
                        euastata Roma carcere liberatum, Sfortiam restituit ea conditione, vt
                        Antonius, tuendae Italiae Dux copiarum, deductis, et in Graeciam Hispanis
                        militibus missis, Mediolani relinqueretur. Nemo enim eo potior gerendo bello
                        Caesari videbatur. et quanquam euastante cunctos artus podagra, non aliter
                        quam sella succollantibus seruis veheretur, nunquam Ducis munia, nunquam
                        vllum militiae laborem omisit, aut intermisit; vtpote lectica in aciem
                        illatus, non semel cum hoste conflixerit; semel apud Landrianum fuso
                        captoque sancti Pauli Comite regiae stirpis Gallorum <pb id="s208" n="208"/>
                        Duce, et ad Caracam ad Lambrum flumen superato Iacobo Medice, qui cum
                        Heluetiis auxiliis aduenerat. Ea Antonij authoritatis atque peritiae
                        opinione adductus Caesar, ex Africa Tunero expugnato victor rediens, ipso
                        praesertim Leua authore, Galliae bellum intulit. Qua in re nihil Antonio
                        aegritudine affecto, et cunctis distorto articulis, pepercit, quin eum secum
                        in Prouinciam adduceret. Id bellum propter rei frumentariae difficultates,
                        et coeli inclementiam, secus ac putârat Antonius tractu durius, atque exitu
                        asperius fuit; sic vt ille languore animi et dolore corporis oppressus, ad
                        aquas Sextias in castris fato cedens, cum bellicis laboribus, tum ardenti
                        gloriae cupiditati suae finem imponeret, natus annos quinquagintasex. Funus
                        Mediolani adornatum insigni pompa celebratumque est.</p>
                </div2>
                <div2 id="GiEB.01.250" n="250" type="section">
                    <head>PARTHENII PARAVICINI.</head>
                    <l>Astus Annibalis, morae sagacis</l>
                    <l>Maturae Fabij, impigrumque et acre</l>
                    <l>Marcelli ingenium, celerque cursus,</l>
                    <l>Et velox via Claudij Neronis,</l>
                    <l>Haec si singula singulis parârunt</l>
                    <l>Aeternum decus, et perenne nomen;</l>
                    <l>Quanto in me omnia quum simul Gradiuus</l>
                    <l>Vnum contulerit, mage ipse Lethes</l>
                    <l>Vndas despiciam, minasque fati?</l>
                    <l>Quid quod mî attulit et nouos honores</l>
                    <l>Ac viuam effigiem meosque vultus</l>
                    <l>Musaea Iouius domo dicauit?</l>
                    <l>Nec non et titulis referta nostris</l>
                    <l>Conscripsit monumenta docta, et omni</l>
                    <l>Aere et marmoribus perenniora.</l>
                    <l>Felicem effigiem, o meos triumphos</l>
                    <l>Hoc praecone ter ampliusque claros</l>
                    <l>Ecquem iam mihi conferat vetustas?</l>
                </div2>
                <div2 id="GiEB.01.251" n="251" type="section">
                    <head>ANTONII VVLPII.</head>
                    <l>Quum semper vincas, totis licet artubus aeger,</l>
                    <l>Consilio non vi, vincere Leua doces.</l>
                </div2>
                <div2 id="GiEB.01.252" n="252" type="section">
                    <head>RAINERII.</head>
                    <l>Hic Leua est; Leua Hesperiae laus maxima terrae,</l>
                    <l>Qua Baetis tumidas in mare fundit aquas,</l>
                    <l>Implicitus cunctis morbo artubus, horrida bella</l>
                    <l>Artibus, et ferro, gessit et explicuit.</l>
                </div2>
                <div2 id="GiEB.01.253" n="253" type="section">
                    <head>Alexnader Medices Florentiae Princeps.</head>
                    <p>MAGNO hercle singularique, vti apparuit, aut insane more suo, atrociter
                        iocantis Fortunae prodigio editus est hic, quem spectas thoracatum,
                        transueraque rubra fascia Caesarianae factionis studium ostentantem,
                        Alexander Medites, ad Etrusci Imperij fastigium ideo prouectus, vt inde
                        graiore casu interrupta felicitate praeceps daretur. Hunc Laurentius iunior,
                        qui Vmbriae Principatus titulos affectauit, ex materna ancilla furtiuo
                        congressu susceperat: Alfonsina auia tenui cultu educârat, quum filius
                        Laurentius fato ereptus ex vxore Bolonia Regiae stirpis masculam prolem
                        minime suscepisset. Quibus de causis viuente Leone in subsidium pereuntis
                        stirpis ita receptus est, vt Clemens demum Pontifex Etrusco dominatu dignum
                        existimaret, quod Hippolytus patruelis ad tollendam aemulationem honori
                        sacrae purpurae destinaretur. Visus enim erat Alexander, corpore atque
                        ingenio habili traectandis armis aptior, quum Hippolytus viuidae mentis
                        acumen ostenderet, ad literarum studia paratissimum. Sed oppresso demum
                        Caesarianis armis, captoque Clemente Pontifice, in eo statim inusitatae
                        calamitatis turbine Florentini defecerunt; atque ipsi Alexander et
                        Hippolytus publico decreto Medicea domo exturbati, atque in exilium acti
                        sunt, ea conditione vt deserti mox et inopes in subalpino agro ad Taurinum
                        aliquandiu vitam degerent, donec conuersa Fortuna Pontificis, Hippolytus
                        galero ornaretur, et Alexander iam pridem duobus, in Praecutinis oppidis
                        donatus a Caesare in clientelamque receptus, gener ascisceretur, et
                        Florentinis demum longa obsidione perdomitis, vetereque exutis libertate, a
                        Caesare collato Principis titulo praeficeretur. Verum is dominatus Clemente
                        iam mortuo breuem atque turpissimum exitum tulit. Nam Alexandrum sextum iam
                        regnantem annum, et praeclara iusti et constantis Principis argumenta
                        praebentem, ita voluptates Venereae sensim occupârunt, vt qui inuidioso
                        Principatus nomine laetabatur, facilem sibi in necem aditum aperiret, tanta
                        quidem socordia, vt post insidias, quas ei Hippolitus nefarie tetenderat,
                        diligentissime vitatas, in alterius propinqui, familiarissimique sodalis
                        inusitatam perfidiam incideret. Is erat Lautentius Medices aetate aequalis,
                        sanguine coniunctus, nulla lacessitus iniuria, et magnis affectus
                        beneficiis, menstruaque stipendij obstrictus liberalitate, qua maxime eius
                        perfidiae fama praegrauari potuit. Eum namque hic tam improbo quam
                        perfidioso promissi lenocinij nomine in domum</p>
                    <pb id="s209" n="209"/>
                    <gap desc="illustration" resp="sampling"/>
                    <p>suam suumque cubiculum et lectum facile perduxit, adamatae mulieris aduentum
                        mentibus sic vt incautus atque miserrimus Princeps, a caeteris omnibus
                        accurrate cauere solitus quam ab ipso proditore, quem maxime diligeret,
                        mactaretur. Intempesta namque nocte alte stertentem, Laurentius gladio per
                        costas adacto transfodit, propereque erectum, et acceptum vulnus acri morsu
                        vindicantem, admouentibus manum duobus seruis quos induxerat, quinque
                        vulneribus confecit, impetrataque facile a praefecto tessera, publicis
                        vectus equis Bononiam effugit, patriae libertatis oblitus, occupante animum
                        salutis cura, vt intactus euaderet. Nam qui libertae patriae laudem
                        appetisse videri volebat, nihil plus tanto admisso facinore effecisse
                        iudicatus est, quam vt Principe amicissimo nefarie atque igno biliter
                        interempto, Cosmum ex priuato odio capitalem hostem suum, ad Etrusci Imperij
                        potentiam quam verae virtuti fata promittebant, proueheret, et ipse demum
                        publico Senatus iudicio damnatus, obiterque Venetiis angusto in calle
                        trucidatus, parricidij poenas daret.</p>
                </div2>
                <div2 id="GiEB.01.254" n="254" type="section">
                    <head>ANTONII VACCAE.</head>
                    <l>Post belli clades varias, et funera saeuis</l>
                    <l>Motibus Etruscae ciuilibus edita terrae,</l>
                    <l>Quum populos placida compostos pace tenerem,</l>
                    <l>Per scelus agnati me perfida dextra nefandi</l>
                    <l>Sustulit, et spes ille meas, spes ille meorum</l>
                    <l>Atque suas omnes, et publica commoda fregit.</l>
                    <l>Vsqueadeo pensi, et sancti nihil improba ducit</l>
                    <l>Inuidia, atque atro mens dira agitata furore.</l>
                    <l>Ergo iterum infectum ciuili sanguine ferrum</l>
                    <l>Moesta parens assueto malo Florentia vidit,</l>
                    <l>Et luctu extenuata Ducem defleuit ademptum,</l>
                    <l>Aurea compositis meditantem secula rebus.</l>
                </div2>
                <pb id="s210" n="210"/>
                <div2 id="GiEB.01.255" n="255" type="section">
                    <head>Franciscus Maria Feltrius Vrbinatium Princeps.</head>
                    <gap desc="illustration" resp="sampling"/>
                    <p>NEMO magnorum Ducum elegantius et certius in tabula ad veram imaginem
                        expressus est, quam hic ipse Feltrius, qui his suis armis atque coloribus,
                        hisque triplicis imperij militaris insignibus, Titiani summi pictoris manu
                        delineatus conspicitur. Is Ioanne Rouereo patre Senogalliae domino et Vrbis
                        praefecto, qui Iulij Secundi Pontificis germanus frater fuit, et Ioanna
                        Federici Vrbinatium Principis filia genitus, adoptari in Feltriam familiam a
                        Guidone Vbaldo auunculo, cui fata prolem denegârunt, et Principatus haeres
                        scribi meruit. Sic vt vim atque expeditum robur paterni generis, et
                        efficacem bello prudentiam, optimisque constitutam legibus, bellicosae
                        Feltriae domus disciplinam egregio temperamento miscuisse credi possit, vt
                        sese ad praeclarissimum militiae decus efferret. Adolescens namque
                        iracyrocinij arma induit et exuit, vt pene prius quam miles, Dux summus
                        patrui copiis praeficeretur, eo bello quo Ceruia atque Rhauenna, et
                        Ariminum, atque item Fauentia possessa Venetis, Pontificio Imperio sunt
                        restituta. Nec multo post conuersis Iulij studiis, bellum Gallicum est
                        exortum per causam indicti Concilij, quo Pontisicis authoritate funditus
                        conuellendam, imporens armis Rex Gallus susceperat. Eo bello Feltrius impar
                        vitibus, a Triuultio summo Imperatore sic fusus est atque exutus castris, vt
                        ipsa Bononia maletuente Alidosio Cardinale, Bentiuolis veteribus tyrannis
                        traderetur. Non tulit contumellam Feltrius animo generosus, atque inter
                        deleti exercitus et amissae vrbis dolorem Alidosium <pb id="s211" n="211"/>
                        ipsum authorem tanti mali oblatum, apud Rhauennam trucidauit. Quod facinus
                        in sacratum hominem, quanquam ex eius malignitate non immerito editum,
                        vsqueadeo Pontificem alienauit, vt Festrius Galli Regis auspicia sequi
                        cogitaret. Verum in lulio aliquanto post exardens ira deferbuit, quum
                        audersum Rhauennate praelium Galis Italia pulsis, ingenti victoria potius
                        est, nec Feltrio veniam pertenti studiosi suffragatores e Senatu defuerunt,
                        quibus in gratiam Pontifieis ita restitutus est, vt Pisauri dominatu,
                        indulgentia et liberalitate morientis patrui donaretur. Sed Leone decimo ad
                        Pontificatum euecto, contra ac rebatur multis de causis saeuum hostem
                        expertus est, quum ille Laurentium fratris filium vel impudenti cum iniuria,
                        Vrbinatium Principatu honestandum arbitraretur, quod tamen vel ab ambitiosa
                        importunaque foemina Alfonsina Laurentij auidi iuuenis matre, nisi post
                        mortem Iuliani Leonis fratris, qui erat multis nominibus Feltriae domui
                        coniunctus, impetrari potuit. Itaque Leo profana et sacra arma expediens,
                        impraratum immisso exercitu, cui praeerat Rentius Ceres, tota Vmbria atque
                        Pisauro expulit; non secus ac Borgia Ceasar Guidonem Vbaldum eieccerat.
                        Verum Feltrius non multo post coactis in vnum validissimarum gentium
                        auxiliis, quae confecto Veneto bello a Gallicis ducibus dimitter bantur,
                        vsqueadeo graui impetu quae amiseratrecuperauit, vt Pontifici et Florentinis
                        magnum terrorem incuteret. Feltrio namque aderant et studia militum et
                        Populorum voluntates, et inges animus cunctis militiae laboribus atque
                        periculis par, quo Merauro amne pedibus superato, quum ipse Hispanorum
                        ordines praeiret, et propemodum armatus et pedes enataret, Pontificius
                        exercitus triplo maior ad primum hostis conspectum roformidata pguna diuersa
                        se recepit. Exinde Pontificij nusquam fere vti multis affecti incommodis
                        Feltrianos sustinuerunt, ac nisi Leo magnis propositis praemiis, venales
                        quosdam Hispanorum praefectos corrupisset, et Vgo moncata Caesaris nomine
                        vniuersos vt Feltrium desererent in duxisset, graue profecto vulnus Leo
                        accipies, pudendi et parum ae qui belli poenas subiisset, Eo modo proditus,
                        atque desertus Feltrius, Fortunae iniquitatem ea animi magnitudine tulit, vt
                        vbique Leonis hostes quaereret, exortoque Gallico bello ad Lotrechium se
                        conferret; apud quem alienae virtutis praecepta fastidientem sic egit, vt
                        ille neque manu neque consilio ipsius Feltrij vsus, Mediolanensi Imperio a
                        Caesarianis et Pontificiis pelleretur. Caeterum in ea victoria Leo mortem
                        abiens inexpectatam, Feltrio recuperandi dominatus occasionem dedit,
                        propensissimaque hominum voluntate in Vmbria tanquam legitimus et exoptatus
                        diu Princeps receptus est. Haec tanta bellorum incommoda eum vsqueadeo
                        nauiter erudierunt, vt aucta et confimata virtutis opinione, ab ipsis
                        Florentinis, qui dudum hostes fuerant, tum demum a Venetis summum militaris
                        Imperij decus promeruetit. Veneti autem exercitus factus Imperator, vti
                        tempora et prudentissimi Senatus mores flagitabant, veterem suum pugnacis
                        ingenij ardorem salubri iustae et cautae grauitatis temperamento moderatus
                        est, quum ei robustissimae externarum gentium et inuictae legiones
                        sustinendae potius cunctando, quam praeliis lacessendae viderentur. Ita enim
                        patres bina Liuiani temeritate cladeque edoct, Q. Fabio parem quam M.
                        Marcello ducem malebant. Existimabat propterea Feltrius, se satis fortem
                        vereque vtilem Reipublicae operam laturum, si nihil amitteret, et nihil
                        praelij aleas, qua vincip posset, subiiceret. Udificaretur hostis impertum,
                        munitissima castrametandi ratione, et extraordinariis praeliis, commeatu
                        atque pecunia indigos perpertuo fatigaret, quum vniuerso praelio vbi opus
                        foretcertatiris crederetur. His artibus, contra ac aliqui existimabant, qui
                        temere externarum gentium vim contundi et superari posse putabant, summo
                        ipsius preaconio Italia omnis seruata est, partusque Sfortiae, supremis
                        cognitationibus nihil prius expetebat, quam vt in Turcas consensu Christiani
                        orbis Regum, iusta atque insuperabilia arma verterentur. Sed in hac
                        honestissima cogiratione ereptus est, non fato quidem suo, sed malignitate
                        quorundam, qui ei venenum misceri iussisse referuntur; vti ex certissimis
                        quaestionis tabulis, et tanti admissi sceleris confessione constat, quum
                        hunc quem virtutis merito colimus Guidonem Vbaldum, non Vmbriae modo
                        dominatus, sed militaris etiam apud Venetos Imperij haeredem
                        reliquisset.</p>
                </div2>
                <div2 id="GiEB.01.256" n="256" type="section">
                    <head>ANTONII FRANCISCI RAINERII.</head>
                    <l>Mars ensem, clauam Alcides, dedit egida Pallas,</l>
                    <l>Et tibi coelestum tela trisulca pater,</l>
                    <l>Fulmina a seu metuende manu, siue excutis ore,</l>
                    <l>Pars stupet vt celeri conycis illa manu,</l>
                    <l>Pars stupet altiloque domum immortale Mincruae,</l>
                    <l>Vtque cohortanii defluat ore sophos,</l>
                    <l>His tu, et roborea perfunctus munere claua,</l>
                    <l>Vnde tibi eternum ab robore nomen erit,</l>
                    <l>Monstra adomas, acies perrumpis, concutis vebes,</l>
                    <l>Et late vndanti flumine sternis ante,</l>
                    <l>Inuicto et repetis regna superba pede,</l>
                    <l>Dys genite et geniture Deos, qui cuncta anouorum</l>
                    <l>Et veterum aquiparas fortia facta Ducum.</l>
                </div2>
                <pb id="s212" n="212"/>
                <div2 id="GiEB.01.257" n="257" type="section">
                    <head>Andreas Grittus Venetorum Princeps.</head>
                    <gap desc="illustration" resp="sampling"/>
                    <p>NON rarum modo, sed prorsus admirabile intueri licuit in Andrea Gritto, qui
                        nullo benigniore Fortunae afflatu, sed vnis tantum inuictae virtutis
                        auspiciis Principatum adeptus est. Nemo siquidem ciuium aequalium suorum in
                        ipso iuuentae flore pulchrior: nemo quum vir esset et Senator, staturae
                        proceritate, habituque oris, et membrorum quum vir esset et Senator,
                        staturae proceritate, habituque oris, et membrorum amplitudine celsior atque
                        formosior fuit: nemo quum perpetuis fere bellis legati functus munere
                        periculosa arma tractaret fortior, vigilantior atque constantior fuit, sic
                        vt postea mirum non sit. quum vniuerso bello victor de restituto patriae
                        imperio, non curru quidem laureato, sed opinione ciuium et studio grauissimi
                        Populi triumphârit, si meritum decus supremumque in ciuitate titulum
                        meruerit. Effectus vero Princeps, et suis si meritum decus supremumque in
                        ciuitate titulum meruerit. Effectus vero Princeps, et suis insignibus
                        exornatus, eam orisj et personae dignitatem praetulit, vt omnes facile
                        faterentur, incomparabilem aeque magnitudine corporis et animi, atque omnium
                        bellica, tum ciuilli virtute extra inuidiam eminentissimum ciuem, supremo
                        tanquam debito titulo fuisse lionestatum. Caeterum Grittus, qui vnluerso
                        bello victor extitit, multis aduersis praeliis infensae fortunae suae casus
                        vsqueadeo constanter tulit, vt rediuiua semper virtute, seipso maior et
                        clarior appareret. Abduana namque acie, qua nulla Veneto nomini funestior
                        incidit, quanquam profligato caesoque exercitu effugisset, nihil tamen
                        animum despondes, maximo <pb id="s213" n="213"/> Reipublicae commodo
                        Taruisium conseruauit, amissumque foede Patauium, felici astu summaque
                        virtute recuperauit, atque aduersus innumerabiles Caesaris copias defendit.
                        Brixiae autem quum eam vrbem Diis inuitis tueri conaretur, ea capta atque
                        direpta a Foisseio Gallorum Duce, in eius potestatem ita denenit, vt in
                        Galliam vlteriorem carcere seruandus mitteretur. Conuerso vero potestatem
                        ita denenit, vt in Galliam vlteriorem carcere seruandus mitteretur. Conuerso
                        vero ciuitatis studio, quum Veneti Gallis propter Hispanorum et Germanorum
                        effensiones foedere se coniunxissent, j Nouariensi praelio dum rediret e
                        Gallia spectator fuit; sic vt vix ei elabendi spatium duretur, quum
                        Heluetiis, Sfortiae operam longe fortissimam nauantibus, Gallorum exercitus
                        concisus et prossigatus fuisset. Vicentina porro acie, qua temeritate
                        Liuiani graue vulnus Venetis est inflictum, ita victoris hostis manus
                        effugit, vt Vicentiae obseratâ portâ in murum funibus extraheretur.
                        Nouissime apud Mediolanum, quum Piscarius cum Hispanis per suburbana tecta
                        in Gallica et Veneta castra perrupisset, capto iam Theodoro Triuultio, qui
                        Veneti eum per obliquos tramites Graecis equitibus. Verum qui toties a
                        Fortuna male mulctatus fuerat, supremae victoriae, et Principatus compos
                        extitit, Grimanoque succedens, praefuit Reipublicae annos vndecim,
                        octuagenarioque maior, quum Faseolorum scutellam appetisset, obortis
                        torminibus vita excessit.</p>
                </div2>
                <div2 id="GiEB.01.258" n="258" type="section">
                    <head>ADAMI FVMANI Veronensis.</head>
                    <l>Vt vigili doctoque ratis simul aucta magistro est,</l>
                    <l>Vndique vt aery verrant freta coerula venti,</l>
                    <l>Nec ventos, validasue timet secura procellas,</l>
                    <l>Credere sed pelago, ac magnis se fluctibus audet.</l>
                    <l>Sic Duce te vrbs prognata mari, sic Principe Gritto</l>
                    <l>Bellorum vt sciret magnos instare tumultus</l>
                    <l>Bellorum metuit nullos interrita casus,</l>
                    <l>Sed Martis dare se magnis cita motibus ausa est.</l>
                    <l>Vt ratis illa eadem docto si cassa Magistro est,</l>
                    <l>Vt nulli nusquam turbent freta coerula venti,</l>
                    <l>Et ventos validasque horret male firma procellas,</l>
                    <l>Credere nec pelago, aut vllis se fluctibus audet:</l>
                    <l>Sic Duce te vrbs bone Gritte, eadem sic Principe cassa.</l>
                    <l>Bellorum vt videat nullos instare tumultus,</l>
                    <l>Bellorum metuit cunctos exterrita casus.</l>
                    <l>Nec dubys dare se Martis cita motibus audet.</l>
                    <l>Vt gregibus Tauri, turres vt moenibus altis</l>
                    <l>Sunt decori, vt pelago naues cingentibus vndis,</l>
                    <l>Sydera vti radys internitet aurea Phoebe.</l>
                    <l>Sic tu, sic Venetum impery dum sceptra gerebas,</l>
                    <l>Notus eras Proceres inter bone sceptra gerebas,</l>
                    <l>Corporis eximia specie, virtute, aninisque</l>
                    <l>Nostratum, ô salue Heroum ter maxime, tu nunc</l>
                    <l>Et nostra posthac semper celebrabere Musa.</l>
                </div2>
                <div2 id="GiEB.01.259" n="259" type="section">
                    <head>PERTRI ALVARI Romani.</head>
                    <l>Magnanimi inuictique Andreae picta tabella</l>
                    <l>Quam cernis Gritti continet effigiem.</l>
                    <l>Hic saeuam toties Fortunam expertus in armis</l>
                    <l>Fortunam intrepido pectore sustinuit;</l>
                    <l>Mox pia se ad pacis conuertens munia summos</l>
                    <l>pacatae titulos promeruit patriae,</l>
                    <l>Consilioque graui labefactam restiuit rem,</l>
                    <l>Et Veneti sines protuilit impery.</l>
                </div2>
                <div2 id="GiEB.01.260" n="260" type="section">
                    <head>Iacobus V. Scotiae Rex.</head>
                    <p>STVARDAE familiae, quae Danicae erat stirpis, vsque a Saladini Syriae Regis
                        temporibus, Scotiae insertae, quinque Reges, serie nihil intercisa, eodem
                        nomine ad exmplum Aegypti Regum, solis discreti numeris, in Scotia
                        regnauerunt. Valterium nobilem pariter atque impigrum Ducem oriundem e
                        Dania, virtutis causa ad Stuardi dignitatem euexisse. Quod in Syria insigni
                        fama aduersus Saracenos Christianis in castris militasset. Eorum siquidem
                        lingua Regij conuiuij Magister Stuardus appellatur: quod nomen postea in
                        familiam transierit; quod profecto inauspicatum quinque Regibus fuit. Nam
                        primum huius nominis Iacobum Stuardum superbe regnantem coniurati familiares
                        in cubiculo trucidârunt. Secundum autem hostile castellum incautius
                        oppugnantem, diffracti aenei tormenti frustulum interemit. Porro tertius a
                        parricida filio ad Stelingum iusta acie superatus atque interfectus cecidit.
                        Quartus vero huius pater, quum absente Henrico Angliae Rege, atque in
                        Morinis aduersus Gallos bellum gerente, Angliae fines inuasisset, a Surreio
                        Britannorum Duce ad Floddon magna clade Scotis obrutis occisus est;
                        superstite hoc Iacobo puero, atque in Regni spem educato. Erat is natus
                        sorore Henrici Regis, quae coelibis pertaesa thalami non diu in tutela filij
                        permansit, quum Guliermo Angosio Equiti Scotorum formosissimo nupsisset.
                        Caeterum puer a nutriciis cum summa fide liberaliter educatus, vti erat
                        forma insigni, Magdalenam Francisci Galliae Regis filiam in matrimonium
                        dixit: catus, vti erat forma insigni, Magdelenam Francisci Galliae Regis
                        siliam in matrimonium duxit;</p>
                    <pb id="s214" n="214"/>
                    <gap desc="illustration" resp="sampling"/>
                    <p>Sed non multo post eam, nulla susceptâ prole amisit, sic vtiustis funeri
                        persolutis, suadente eodem Francisco Rege, nuptias faceret cum Maria
                        Clauidij Lotharingiae Principis fratris filia. Haec erat ex Andegau ensis
                        Regiae familiae stirpe orta, quae veterum Prouinciae Regum propinquitatem,
                        et Neapolitani Regni iura respicit. His nouis nuptiis non diu laetatus est
                        Iacobus, quum suscepta filia, vsqueadeo leui morbo succubuisset, vt non
                        nulli venero sublatum arbitrarentur, postquam deceptis Medicis, qui
                        validissimis iuuentae viribus polleret, per interualla morbi concidisset; vt
                        vxori acria bella a finitimis Anglis sustinenda relinqueret, appetente
                        filiolam sibi in nurum Henrico Rege, vt ea cognatione Odoardus filius ex
                        Ioanna Semeria susceptus, Angliae simul et Scotiae Rex efficeretur. Quae res
                        quum multis artificiis et machinationibus Anglorum tentaretur, et Dauid
                        Conerus Cardinalis Scotus perfidia Normandi et Ratunij Comitis esset
                        interfectus, atrocissima aduxit bella, quorum is exitus fuit, vt puella cum
                        matre vidua in Galliam classe transuecta, Anglis connubij spem praecideret,
                        et ab Henrico Galliae Rege eius stirpi inserenda seruaretur.</p>
                </div2>
                <div2 id="GiEB.01.261" n="261" type="section">
                    <head>LVDOVICI DOMINICI.</head>
                    <l>Si Rex, si iuuenis miser andum funus obiui,</l>
                    <l>Quid doleo? minime; quippe Iacobus eram.</l>
                    <l>Haec pater, haec ataui subierunt, fata Iacobi,</l>
                    <l>Tam dira infelix omnia nomen habet.</l>
                    <l>Vt minus infelix hoc tantum exculto, Iacobus,</l>
                    <l>Haeres nullus erat tunc mihi dum caderem.</l>
                </div2>
                <pb id="s215" n="215"/>
                <div2 id="GiEB.01.262" n="262" type="section">
                    <head>Vincentius Capellius Venetae classis Praefectus.</head>
                    <gap desc="illustration" resp="sampling"/>
                    <p>HOC splendido thorace et purpurea trabea conspicuus fuit Vincentius
                        Capellius, quum apud Actiacum promontorium Ambracij sinus, coniunctis cum
                        Auria classibus, cum Barbarussa praelio certaturus crederetur. Is ab initio
                        aeque grauis et fortis Senator, propter maritimarum terum peritiam, acre et
                        constans grauissimis in rebus iudicium cum singulari vigilantia coniunctum,
                        facile promeruit, vt summus classis praefectus crearetur, et tum maxime quum
                        aduersus Barbarussam Othomannicae classis Ducem, abrupta vetere pace, foret
                        dimicandum. Veneti siquidem Carolo Caesari inauspicato foedere coniuncti
                        consociatis classibus, contra veros hostes arma vertenda censuêrant, tanta
                        spe victoriae, vt Barbaros tota maris possesssione se depulsuros crederent;
                        quandoquidem ipse Andrea Auria cum Caesaris classe primas in committenda
                        pugna partes deposceret, seque ostensurum profiteretur, quanto validiores,
                        et ad rem gerendam paratiores Christianae disciplinae triremes Barbaricis
                        forent, quae nouo rudique remige, et non magnopere peritis gubernatoribus
                        vterentur, praeter quam quod numero etiam multo plures esserit, et in quo
                        victoriae certa spes sita videretur; ingentium etiam nauium praesidio
                        confirmatae, ad quae scilicet praealta nauigia instructissimaque tormentis,
                        tanquam ad Castella sese recipere posset, in omnem hostilis audaciae, vel
                        turbati maris casum. Erant enim in vtraque classe Caesarians <pb id="s216"
                        n="216"/> et Veneta triremes rostratae centum trigintaquatuor; onerariae
                        autem naues septuagintatres, praeter tres ingentes Galeones stupendo
                        tormentorum apparatu instructos. In nauigiis porto quae Carchesia in malis
                        ferrent, et velis tantum agerentur, improsita erant circiter decem millia
                        delectorum peditum, Hispanici praesertim et Italici generis. His Valerius
                        Vrsinus, illis Ferdinandus Gonzaga praeerant. Quibus classibus a Corcyra in
                        Ionium edutis, tanta exorta est apud nostros alacritas pugnandi, tantusque
                        iniectus barbaris metus, vt Barbarussa conspecta classe nostra, Ambracio
                        sinu inclusus nequaquam his artis faucibus, quae sunt ad Nicopolim, quam
                        Preuesam vocant, egressurus crederetur; quod non amplius quam octuaginta
                        Triremes reostratas, et sine rostris quadraginta biremes haberet, nec
                        peritissimus senex suarum conscius virium, paruipendenda maiora nauigia tot
                        instructa tormentis existimaret. Sed nostri, qui in conspectum NIcopolitanae
                        arcis prodierant, inexplicatis consiliis ita haeserunt, vt quum frustra
                        elicere hostes procursatione conati essent, Ferdinandus Gonzaga exponendum
                        esse peditarum, et Nicopolim, quam paucis ante diebus Grismanus Patriarcha
                        fauces ingressus cum Pontificiis triremibus expugnare frustra adortus
                        fuerat, omnino aggrediendam, atque expugnandam censeret; et e terrestri
                        demum sinus supercilio Barbarorum classem tormentis inuadendam arbitraretur.
                        Ea res apud quosdam probari non poterat, quod dubium euentum habitura videri
                        posset, si post expositos milites aliqua saeuior ostenderet. Quid enim
                        incommodius et asperius pediti relicto accidere posset, quam vt ab equitaru,
                        qui Grimanianos in mare cum caede propulisset, opprimeretur, simul et a
                        classiariis Turcis inuaderetur; quum nullo desertus in terra calssis
                        subsidio portegi posset? Itaque Auria quum ad eum Capellius scapha vectus ad
                        puppem proueheretur, petereque quid sibi agendum foret, et se promptissimam
                        operam vti iuberet praestiturum polliceretur: ei studij et alacritatis
                        gratias egit, et vt suo ordine consequeretur admonuit, classemque ad
                        Leucadis promontorium direxit; ratus aut Barbarussam faucibus egressurum,
                        praeliique committendi oceasionem praebiturum; aut si cessaret, et sinu se
                        contineret, vti metu occupatus, vetere existimatione gloriae naualis
                        spoliaretur. Ipse vero superata Leucadis Insula, quae Nerithos olim, hodie
                        Sancta Maura dicitur, ad Naupactum descenderet, totuquem sinum a dextra
                        laeuaque ferro et incendiis deuastraret. Sed magno miraculo portentoque,
                        ventus qui ad cursum erat secundus, ita flare dessit, vt vela nauium dudum
                        plenissime inflata conciderent, tantaque oriretur malacia, vt si rostratae
                        nauigio vti vellent, necessario onerariae immobiles essent relinquendae. Hac
                        inopinata re, sicuti Auria et Capellius vehementer sunt perturbati, ita
                        Barbarussa occasioni suae non defuit, classemque faucibus mira celeritate
                        eduxit; primumque omnium sinistrum littus apprehendit, obuersis ad terram
                        puppibus, vt si quid durius ab hoste accideret, cum e littore, tum ex
                        nauibus decertaret, tanquam nullam omnino maiorem, quam nauium, seruatis cum
                        remige propugnatoribus, iacturam facturus. Verum quum nostros nouitate
                        obortae tranquillitatis praeditos, consiliique prorsus inopes, magnarum
                        nauium fluctuantem classem circumire, nec se expedire ad pugnam conspiceret;
                        in eos directa sua classis acie inuectus est, quum ipse mediam teneret
                        aciem, et hinc, Sinas congnomento Iudaeus, et Illinc, Saleccus Archipiratae
                        illustres prae essent. Tanta autem perturbatione omnium, tantoque
                        tormentorum strepitu res eo die nostris infausto acta est, vt nullo nobili
                        congressu coepto dissipati in fugam verterentur, et Barbarus obstupescens
                        nostrorum ignobilem trepidationem, cum risu demum conersas fugam puppes
                        contemplaretur, ipse duas interciperet triremes, et nauigia nostrorum
                        mairoa, circumducta corona triremium, diu tormentis verberaret, atque
                        interim recentissimo oborti Euri flatu incompatabili Fortunae beneficio e
                        manibus Turcarum nostra classis eriperetur: quam ingruente nocte minime
                        persequendam Barbarussa iudicauit, quum signulari hercle suo, nostris vero
                        parum felici spectaculo leataretur, maximeque rideret, quod trium
                        praetoriarum lumina ignobili exemplo abiecta esse conspiceret; tanquam ea ab
                        extremo pauore vltro extincta fuissent. Capellius atque Auris continenti
                        cursu Corcyram peruenerunt, quum nullus omnino prae pudore locus mutuae
                        consolationi essetrelictus, et eos postridie ad Paxam vsque Insulam hotis
                        esset persecutus. Tum enim non obscure ad mutuam ignominiam obtrectantes, de
                        inua dendo Dyrrachio frustra consultatum est; vt infamia quoquo modo
                        sarciretur communi consilio Castrumnouum in Rizonico sinu expugnârunt neque
                        quisquam eorum culpam pudendi euentus, nisi perlexe reiecit, vti ab vtroque
                        opportuna Historiis percunctatione didicimus. Caeterum Vapellius multis
                        argumentis, vti erat apprime facundus, nominis sui famam egregie defendit;
                        agensque quartum et septuagesimum aetitis annum, integra apud ciues
                        dignitate fato concessiti.</p>
                </div2>
                <div2 id="GiEB.01.263" n="263" type="section">
                    <head>IOVII Iunioris.</head>
                    <l>Classem in Leucady fluctibus aequoris</l>
                    <l>Instructam Veneto milite viderat</l>
                    <l>Laetam verrere Pontum</l>
                    <l>Nimborum pater Aeolus;</l>
                    <l>Irae quum veteris conscius aperae</l>
                    <l>Iunonis, miserum in Dardanidum genus.</l>
                    <l>Leni murmure ventum</l>
                    <l>Spirantem, Aelio in specu.</l>
                    <pb id="s217" n="217"/>
                    <l>Inclusum tenuit. Quae celeri modo</l>
                    <l>Lapsu vix pelagus contigeratratis</l>
                    <l>Aurae flatibus acta,</l>
                    <l>Et remo inuolitans leui;</l>
                    <l>Et remo inuolitans leui;</l>
                    <l>Nunc immota iacet per freta languida;</l>
                    <l>Tumclassem implicitam, lapsque carbasa</l>
                    <l>Risit Barbarus hostis</l>
                    <l>E fluctu Ambracy sinus</l>
                    <l>Contra saeua Deûm fata capellivs</l>
                    <l>Ibat praeda (nefas) miltis impy.</l>
                    <l>Ni classem inferat Eurus.</l>
                    <l>Seruatam ad partrium mare.</l>
                </div2>
                <div2 id="GiEB.01.264" n="264" type="section">
                    <head>Fanciscus Borbonius Anchianus Gallorum Dux</head>
                    <gap desc="illustration" resp="sampling"/>
                    <p>NEMINI huius seculi Procerum, natalibus ac honoribus insigni petulantius ac
                        acerbius illusit Fortuna, vti lubrico suo vestigio semper incerta et
                        insolens, quam Francisco Borbonio, cognomine Anchiano. Hunc enim natura
                        maxime decorum fecit; Regij sanguinis domus totius Galliae nobilissimum
                        edidit; gratia autem Regis vsque adeo extulit, vt pene prius Dux quam miles
                        in castris conspectus, imperatoriis in signibus ornaretur; eique demum
                        Lauream triumphalem aetari eius interperanter indulgens, et plena doli
                        Fortuna tribueret, quum ad Ceresolam ipsius Dauali Vastij, tanti atque
                        inuicti niminis Ducis, profligato exercitu, tricidatisque Germanorum
                        legionibus, in comparabilem et plane nouam de Ceasarianis copiis victoriam
                        retulisset. <pb id="s218" n="218"/> subindeque obsesso Cariniano iuxta Padum
                        oppido, et ex longa pertimacique obsidione perdomitis fame Hispanis atque
                        Germanis victor extitisset. Sed Anchianus his rebus, quae praeclarae
                        memorabilesque fuerant, cum insigni gloria gestis, quum ad Franciscum Regem
                        in Galliam redisset, vt eius victoriae gratulationibus apud suos frueretur,
                        impetraretque praemia militibus suis, qui maxime eo praelio strenue
                        dimicassent, forte ex consuetudine gentis alacritateque aulae, ludicrum
                        institutum est spectaculum, quo oppugnati defensique oppidi simulacrum
                        edebatur. Ea contentio militaribus armis instructa prouectaque ardentius, vt
                        maior illustribus foeminis voluptas pararetur, eum habuit exitum, vt ipse
                        Anchianus, florentissimae iuuntutis Princeps, dum scalam apponit, et per eam
                        audacter subit, temere prouoluto a defensoribus praegraui cophino ex scala
                        deturbaretur, nec multo post luxata ceruice confractoque cerebro, idem modo
                        felicissimus et puncto temporis miserrimus lugente Populo conclamatus
                        expiraret; ita vt quem nuper armatae Caesaris phalanges, pugnantem superare
                        nequiuerant, miserabili in ludo periocum sternetur. Hoc tam funestae
                        commiserationis exemplo iuuentus perse feruida, periculique omnis facile
                        contemptrix, vt cautius et temperatius contentiosis spectaculis vacaret,
                        admoneri potuit, quum plerique dictum Othomanni Gemis ad memoriam
                        reuocarent. Is enim, quum Romae in libera custodia apud Alexandrum
                        Pontificem seruaretur, eumque humanitatis causa Ascanius Sfortia ad
                        equestres ludos deduceret; interrogatus, an ea nostri moris spectacula, in
                        quibus nobiles cataphracti hastis inter se concurrerent, et saepe excussi
                        ephippiis solo deturbarentur, ei placerent; vir grauis responderat, Inanem
                        esse, gloriosam, penitusque fugiendam, quae tanto virae periculo a nostris
                        petertur. Propterea Turcas suos omnino sibi prudentiores videri, qui non per
                        viros nobiles et fortes milites, vti nostri, huiusmodi spectacula ad
                        voluptatem populis concessa, sed per seruos, in quibus si casu
                        afflitarentur, aut perirent, minima esset iactura, edere consueuissent.</p>
                </div2>
                <div2 id="GiEB.01.265" n="265" type="section">
                    <head>RAINERII.</head>
                    <l>Aspice quem Regno subnixum Regia proles</l>
                    <l>Flagrantem armorum laudibus extulerat.</l>
                    <l>Hoc duce magnanimi cecidit vis bellica Vasti,</l>
                    <l>Germani et toto procubuêre solo;</l>
                    <l>Gallica tu latis se sustulit arurea pennis</l>
                    <l>Gloria, famae auidi laudibus Anchiani,</l>
                    <l>Inuidit Mars, et iuuenem simulacra cientem</l>
                    <l>Martia, nub caua texit, et eripuit.</l>
                    <l>Carolus Aurelianus Francisci Regis filius.</l>
                    <p>CAROLVS Aurelianus e tribus Francisci Regis liberis postremus, hoc prominente
                        naso ingenuisque oculis et roseo colore paternae similitudinis, atque item
                        liberalis splendoris et bellicae virtutis specimen referebat. Huic lustricio
                        die ad Christiani baptismatis fontem Abdenago nomen fuit, imponente id
                        Ioanne Despachio, Heluetiae gentis legato, qui ad confoederandam sacroeo
                        vinculo priorem amicitiam, compatratus honore fungebatur. Repetebat autem id
                        nomen ex Mosaica Historia, quod trium ibi puerorum ex camino ignis ardentis
                        Deo magno laudes psallentium et euadentium postremus fuisset Abdenago; non
                        admodum insulsa comparatione Regiorum liberorum, qui pariter Deo magno cordi
                        forent, sicuti illi ab incendio magni numinis misericordia seruati fuissent.
                        Sed huic bono alioquin omini religiose concepto, felix euentus defuit. Nam
                        sicuti primum nomine Franciscum, vti erat titulo Delphinus, destinatum Regno
                        iniqua sors fati, ingruente in Prouinciam hoste Caesare apud Auinionem
                        sustulerat, ita hunc quoque, ex pestilenti morbo approperata dies atra
                        surripuit, eo grauiore Francisci patris dolore, quod bello Belgico
                        triumphalis Laureae decus promeritus, pace demum confecta, apud vrbem
                        Suessionum certo foedere sponsalium Caesarigener ascisceretur, cui
                        Cisalpinae Galliae Imperium Augusta liberalitate esset concessurus, vt ex ea
                        tandem Mediolanensis dominatus controuersia renato toties bello, exoptatus
                        cunctis Europae gentibus finis imponeretur; ob id aliquanto grauior et
                        luctuosior Insubrum, quam Galliae populis Caroli mors fuit, quando hi qui
                        summae spei iuuenem amiserant, superstite atque incolumi Henrico Delphino,
                        vel immaturi fati iniuriam aequius ferrent, illi vero grauissimis bellorum
                        incommodis affilicti, et a Caesarianis militibus inclementer expilati, tota
                        spe pacis et speratae tranquillitatis puncto temporis decidessent.</p>
                </div2>
                <div2 id="GiEB.01.266" n="266" type="section">
                    <head>IVLII IOVII.</head>
                    <l>Te fera mors Carole eripuit florentibus annis,</l>
                    <l>Insubriae Caesar dum tibi regna parat;</l>
                    <l>Illa diu extinctum ingemuit, te sospite, nam se</l>
                    <l>Crediderat tantis posse carere malis.</l>
                    <l>Insubriae, et Gallis raperis, maiora sed illi.</l>
                    <l>Damna tulit mors tua, quam patriae.</l>
                    <pb id="s219" n="219"/>
                    <gap desc="illustration" resp="sampling"/>
                </div2>
                <div2 id="GiEB.01.267" n="267" type="section">
                    <head>Alfonsus Daualus Vastius.</head>
                    <p>QVONAM honestissimo praecellentis et meritae laudis praeconio te ornauerim
                        Alfonse Dauale, idem mortalium formosissime et fortissime Ducum, qui cuctos
                        seculi nostri triumphales Duces magnitudine animi, et perpetuo immensae
                        liberalitatis splendore superasti? vnde hoc vnum tibi peculiare decus paucis
                        concessum aut vsurpatum compararis, scilicet vt post deuictos hostes
                        humanitatis et pietatis iura tueri, totius elegantiae studia prouehere,
                        subleuare virtutem, ingenia fouere, et clementiae luade potiri, nec obiter
                        quenquam vel hostem diu miserum esse pati condisceres. Quod si naturae tuae
                        absolutae virtutis amore deflagranti, vt tantum posses, quantum velles,
                        Fortuna tribuisset, iam plerique magni Reges infra gloriae tuae gradum
                        positi conspicerentur. Hoc facile nos singularum prope actionum tuarum vel
                        bello vel pace praeclari testes, existimare, et caeteris confirmare
                        possumus, ex religiosa historiarum fide, quas, freti conscientia integri
                        pudoris, cum viuis ad oblectationem, tum posteris ad exemplum edidimus. Quod
                        fit, vt huius seculi iocundissimum Etrusci carminis Vatem non omnino
                        fabulosum existimari velim, qui te Dauale Heroem atque alterum prope
                        Herculem aeternis fortasse carminibus fecit, quum ex lepidissima fabula
                        monstrum horribile et truculentum, quod immanis auaritiae nomen ferret, in
                        Europa natum, dirisque dentibus et pestilenti habitu obuia quaeque vastantem
                        decanteret, ad quod opprimendum honestissimi quique atque fortissimi,
                        inusitatae palmae decus quaerentes, vndique concurrerint. Sed plerique eorum
                        vsque adeo feri monstri aspectum reformidantes, ita haeserunt, vt in id
                        eminus tantum iacula contorquerent, congressuque pauentes abstinerent, donec
                        superueneretres</p>
                    <pb id="s220" n="220"/>
                    <gap desc="illustration" resp="sampling"/>
                    <p>inclytae virtutis impauidi bellatores, Leo scilicet decimus, Maximilianus
                        Caesar, atque ispe magnanimus Galliae Rex Franciscus. Hi namque vno tempore
                        immanem belluam adorti, impotenter reluctantem praeltis vulneribus
                        consauciârunt; sic tamenvt ea cruento rictu resurgere posse videretur, nisi
                        opportuno superentu Daualus auratis in armis conspicuus Heros, adacto per
                        vitalia vehementi mucrone confecisset. Quod hercle insigne sponlium de
                        monstro tanquam de subacta auaritae rabie fortiter relatum inter tot tua
                        alfonse maiorumque tuorum domestica trophaea, quae de victis captisque
                        Regibus penates tuos exornant, nobilius, et ad famam quoque pere~nius erit.
                        Sed Daualum tantis praeditum virtutibus, Fortuna auctae felicitati, et
                        crescentibus honorib. semper infesta vehementibus Gallis; vnde illi non toto
                        vertente anno ex non dubio indignatis animi dolore maturatus sit vitae
                        exitus: quintum siquidem et quadragesimum agens annum, in secessu Viglebani
                        oppidi podagra vexatus excessite vita; nulla alia re prorsus felix, quam
                        vetere sua gloria, et liberorum summae spei conspectu, fidelibusque Insubrum
                        lachrymis, quum intempestiue bono publico ereptus tumularetur, qui moderate
                        ac humaniter, quantum saeua tempora tulerant, auspiciis Caesaris
                        imperasset.</p>
                </div2>
                <div2 id="GiEB.01.268" n="268" type="section">
                    <head>FAERNI.</head>
                    <l>Destituti flete ciues magnum Vasti Principem,</l>
                    <l>Deplorate raptum vobis praesidem iustissimum,</l>
                    <l>Luctosa triste funus prosequentes naenia.</l>
                    <l>Ille vestrae semper auxit ciuitatis commoda;</l>
                    <l>Ille ius et aequitatem conseruauit publicams;</l>
                    <l>Inque saeuis saepe bellis sospitem vrbem praestitit.</l>
                    <l>Quare moesti flete ciues magnum Vasti principem</l>
                    <l>Deplorate raptum vobis praesidem iustissimum,</l>
                    <l>Luctuosa triste funus prosequentes naenia.</l>
                </div2>
                <pb id="s221" n="221"/>
                <div2 id="GiEB.01.269" n="269" type="section">
                    <head>PARTHENII PARAVICINI.</head>
                    <l>Siste gradum sacrique hospes decora alta sepulchri,</l>
                    <l>Et molem ingentem, spoliisque insigne trophaeum</l>
                    <l>Haud mortale opus, et manes venerare beatos</l>
                    <l>Ipse olim celebres Vasti dum solueret vmbris</l>
                    <l>Inferias, meritoque Vastidum solueret Vmbris</l>
                    <l>Inferias, meritoque Ducem decoraret honore</l>
                    <l>Armipotens, Lybico, Galloque ex hoste recepta</l>
                    <l>Haec spolia, hanc magnis sacrauit manibus aram.</l>
                    <l>Tunc etiam perculsa graui Bellona dolore.</l>
                    <l>Turbatasque effusa comas Tristonia virgo</l>
                    <l>Funebrem ad pompam, exequiasque ingentis alu~ni</l>
                    <l>Conueniunt, et Martis opus dignumque laborem</l>
                    <l>Concelebrant, lustrantque rogum donisque parentant.</l>
                    <l>Tum lectos vrna cineres iam rite peractis</l>
                    <l>Exequiis, pariter suprema voce salutant.</l>
                    <l>Inuicti, ô cineres, que is hactenus inclyta virtus</l>
                    <l>Ausoniae enituit, longe victura superbas</l>
                    <l>Pyramidas fama, haec vobis monumentura dicamus.</l>
                    <l>Aeternaque aram, vobis decora omnia belli</l>
                    <l>Cedimus, et nostros iam nunc largimur honores.</l>
                    <l>Hinc igitur caeco bellorum vrgente tumultu.</l>
                    <l>Ductore responsapetant, huc hoste fugato</l>
                    <l>Sacra ferant, praedas, atque arma hostilia figant.</l>
                    <l>Vestraque votiuis placent sibi numina donis.</l>
                    <l>Hîc pulchra virtutis honos, haec praemia sunto.</l>
                    <l>Haec Mauors, comitesque duae, pullatus, Apollo</l>
                    <l>Excipit, et moesta Aonidum cingente corona</l>
                    <l>Flebilibus reperit numeris mox numine dextro</l>
                    <l>Ferrea concordes voluerunt stamina Parcae.</l>
                </div2>
                <div2 id="GiEB.01.270" n="270" type="section">
                    <head>Henricus IIX. Angliae Rex.</head>
                    <gap desc="illustration" resp="sampling"/>
                    <pb id="s222" n="222"/>
                    <p>VLYXIS socios (vt Poetae fecerunt) Circaeis illecebris in feras mutatos
                        quisque facile crederet, qui Henricum Octauum Angliae Regem nouerit, et
                        tragoedias eius aulae, vastique Britanici Regni incommoda perspexerit, vel
                        audierit. Nemo siquidem aetatis nostrae Regum aut forma corporis spectatior,
                        aut altitudine eruditi ingenij nobilior, aut opum et virium magnitudine
                        validior, aut denique (quod Virtutis at que Fortunae munus est) amplissimis
                        victoriis clarior atque celebrior fuit. In Gallia Gallicum nunquam fere
                        antea victum fuderat equitatum, et validissimas vrbes in Morinis et Neruiis
                        ceperat. Scotos se absente, et in continenti transuectis copiis bellum
                        gerenti, Angliam adoriri ausos per Surreium Ducem ad Floddum interfecto
                        eorum Rege, ad internitionem totius prope nobilitatis profligârat, et cum
                        magna gloria praeclarae pietatis lulium Pontificem, Gallorum oppressum armis
                        euexerat, Clementemque item nefario inpetu Caesarianorum militum post
                        euasatatam Vrbem captum, piis armis adiuuerat, sic vt inter Reges belli et
                        pacis grauissimus disceptator et arbiter haberetur. Sed malo quodam fato
                        inuasit demum tam nobile, tantisque naturae atque fortunae bonis cumulatum
                        et illustre ingenium, pestilens Erynnis inferorum excita sedibus. Insano
                        namque amore Rex ita percitus est, vt Catherinam vxorem, quae Ferdinandi
                        Hispaniae Regis filia fuit, ipsiusque Caesaris erat matertera, repudiaret,
                        vt Bolenia adamata in maritalem thorum duceretur. Verum hanc audlterij et
                        incestui ream, mortua iam Catherina, carnificis manu bdecollari iussit: ac
                        tertio loco lectissimae pudicissimaeque Semerae anglici sanguinis, regius
                        thorus paratus est. Hac vero ex difficili puerio enecta, Cleuensem
                        Sicambrorum Reguli sororem quarto loco duxit. Post quam etiam repudiatam,
                        quod genium intertae libidinis minime respondisset, Hauardam Surreij
                        victoria Scotica inclyti neptem duxit, quam postea quibusdam veteris
                        impudicitae criminibus circumuentam, capitali affecit supplicio, vt Pariae,
                        quanquam viro orbatae, sexto connubio iungeretur. Verum haec tanquam leuia
                        Regiae libidini et voluptati condonari posse credebantur, nisi tot repudiis,
                        vxorumque caedibus Rex infamis a maiorum religione defecisset, Phiserio et
                        Moro, summae virtutis et sanctitatis proceribus, qui sacrorum antiqua iura
                        ardentissime tuebantur, crudelissime trucidatis, quorum hic erat Epistolarum
                        magister, ille vero a Pontifice in senatum lectus. Nec multum inde insania
                        sua praeceps, in inuidiam atque odium Romani Ponticis, qui primae atque
                        legitimae vxoris repudium seuere fuerat detestatus, in templa grassari
                        coepit, donaria, vasaque sacrata, antiquitus altaribus dicata sustulit, et
                        conflauit, Coenobia euertit, sanctissimorumque martyrum ossa et cineres
                        sepulchris eruta, in Thamesim amnem, aduehenda in Oceanum proiecit.
                        Impotenter quoque sacrorum effectus Princeps, sacerbotiorum redditus et
                        latifundia in fiscum redegit, promulgauitque leges, quibus cunctas vel
                        diuini vel profani iuris ad arbitrium reucaret. Nec satis erat multorum opes
                        occupare, nisi inauditam cogendi auri atque argenti sitim humano cruore
                        restingueret. Sustulerat namque nobilissimos equistris ordinis proceres,
                        quum modo auaritia inexplebilis, modo feruidae libidines, modo ex sceletum
                        iniuriis parta odia perpetuam accusationum et damnationum materiam
                        suppeditarent. Itaque paucissimis annis, secus ac antea fuerat, irritata
                        tigride saeuior, efferato lupo rapacior, foeta leaena rabidior, et siti
                        exusto dracone virosior euasit. Neque vullum omnino coeleste numen repertum
                        est, quod haec late serpentia mala compesceret, aut vindicaret. Magno quidem
                        humanorum votorum ludibrio, vel propterea quod immanibus eius consiliis
                        singuli rerum euentus secundissime responderent. Supermo namque bello
                        Gallico post Hyberniam Insulam rebellantem, armis perdomitam, Bononia vrbe
                        ad Oceanum fortiter expugnata sit potitus; et hunc quem e Semeria susceperat
                        Edoardum filium, Regni haeredem reliquerit, quem ex indoleingenij, specieque
                        oris Regale decus praeferentem spectas, eadem in tabula iuxta patrem scite
                        pictum. Hunc Dij Deaeque omnes seruent, si paternae virtutis potius quam
                        saeuitiae atque impietatis aemulus esse velit. Caeterum Henricus septimum et
                        quinquagesimum agens annum, gangrenae morbo, qui sinistrum crus atrociter
                        exederat, postridie Calen, Februarias succubuit, puero auunculum Semerum
                        relinquens.</p>
                </div2>
                <div2 id="GiEB.01.271" n="271" type="section">
                    <head>LAELII CARANI.</head>
                    <l>Clara velut magnum cognouit Roma Neronem,</l>
                    <l>Asperitas cuius maxima in orbe fuit;</l>
                    <l>Secula sic Regem aspexerunt nostra Britannum,</l>
                    <l>Qui pietate magis splenduit atque magis.</l>
                    <l>Attamen hoc fatear Nero, te superasse Brita~num</l>
                    <l>Criminem, quo diuos temnere non timuit.</l>
                </div2>
                <pb id="s223" n="223"/>
                <div2 id="GiEB.01.272" n="272" type="section">
                    <head>PIRATAE TRES TVRCARVM <hi rend="italic">Inclyti Nominis</hi>
                        Horuccius.</head>
                    <gap desc="illustration" resp="sampling"/>
                    <p>TRIBVS his tabulis ad veram effigiem repraesentantur duo Mitylenaei fratres,
                        Haria denus et Horuccius, quibus idem Barbarussae fuit cognomentum, qui
                        magnavi corporis atque animi Lesbo insula piraticae operam nauantes, et
                        terra marique famam nominis fortiter atque feliciter extendentes, ad magnas
                        opes, atque inde ad regale demum fastigium in Mauritania conscenderunt.
                        Caeterum Horuccius terrestribus potius copiis, et nobilioribus ausis
                        inualuit, quam nauali disciphina, quam pene totam Hariadeno fratri
                        reliquerat, postquam ad Bugiam Numidiae verbem, dum arcem oppugnaret,
                        tormenti ictu dextram amisisset. Non demisit tamen in ea calamitate animum,
                        vt qui ferrea manu ad cubitum religata, cum Numidis et Mauris regulis
                        continenti bello sese vehementer exercuerit. Verum eius conatus, qui toti
                        prope Mauritaniae vsque ad Tremisenios et Fessanos Reges maximo fuerat
                        terrori, hunc tulit exitum, vt ab Hispanis equitibus, qui Tremisenio Regi
                        auxiliares aderant, equestri fusus praelio interficeretur, nequicquam
                        longissimo cursu fuga per arenosas solitudines extena et effuso passim auro,
                        vt persequentes distinere. Per hunc modum Hariadeno Algerij Regnum cessit.
                        Is quidem par Horuccio fratri cum animi magnitudine, tum immensa vi
                        corporis, et bellica virtute, sed Fortuna aliquanto superior.</p>
                </div2>
                <pb id="s224" n="224"/>
                <div2 id="GiEB.01.273" n="273" type="section">
                    <head>Hariadenus barbarussa.</head>
                    <gap desc="illustration" resp="sampling"/>
                    <p>Nam Hariadenus nauali innixus disciplinae ita paucis annis potens, ascitis
                        sibi praedonum audacissimis, et formidandus euasit, vt vndique oram
                        Hispaniae atque Italiae, Insulasque ad vnum omnes Mediterranei maris impune
                        popularetur, et demum ex fama rerum gestarum Solymanus virtutis causa,
                        Othomannicae eum classi praeficeret: cuius imperio euectus et confiamtus,
                        Muleassem Tuneti regnantem, et cum fratribus de Regno contendente, astura
                        societatis simulatione depulit; seque Regem peromito armis Tunetano populo
                        impotenter effecit. Sed non diu tanto Regno laeratus est: nam Caesar
                        incomparabili virtute pietateque eum validissima classe numerosoque militum
                        et tormentorum apparatur aggressus, magno Christiani nominis commodo et
                        singulari sui nominis gloria, ita expulit, vt multo maxima parte classis
                        spoliatum, in fugam conijceret; restituto subinde Muleasse certa pactione
                        exigui tributi, quod is regendis Africae populis propter vetustatem imperij
                        et Numidarum amicitiam potior haberetur, et Turcis praedonibus foret
                        infensissimus. Verum Hariadenus tanta inuicti animi extitit fortitudine
                        inter ea summae calamitatis detrimenta, vt reliquam classem, quae ad
                        Hipponam subducta, semique demersa fuerat, incredibili celeritate educeret,
                        et Caesarianarum triremium persequentium diligentiam effugeret, nec multo
                        post Byzantium poficiscetur. Eum Solymanus vsque adeo sereno vultu excepit,
                        vt eum magnopere laudaret, consolareturque; quo niam famae iam pridem partae
                        satisfecisse censeretur, quod nullis adiutus auxiliis, potentissimi
                        Christianorum imperatoris impetum sustinuisset, atque inde cu parte classis
                        incolumis Algerij adhuc Rex se recepisset. Non enim classem neque milites,
                        neque etiam Regna,</p>
                </div2>
                <pb id="s225" n="225"/>
                <div2 id="GiEB.01.274" n="274" type="section">
                    <head>Sinas Iudaeus.</head>
                    <gap desc="illustration" resp="sampling"/>
                    <p>Regna, toties spectatae eius virtuti vnquam defutura: extemploque eum, contra
                        ac plerique Turcae proceres rebantur, consessu ordineque purpuratorum dignum
                        existimauit, oraeque maritimae praefectum et Bassam appellauit. Inciderunt
                        demum grauissima bella, ruptis induciis inter Caesarem et Franciscum Galliae
                        Regem: qua de causa Galliam premente Caesare, et Britannis in societatem
                        eius belli in continentem perductis, missus est Hariadenus cum ingenti
                        classe, qui Gallo amico Regi opem ferret. Verum ea classis terrori potius
                        quam magno vsui Gallis fuit. Nam Hariadenus Neicaea capta, arcem expugnare
                        non potuit, hyemareque in Prouincia apud Tolonem coactus est, se quentique
                        anno vastata Etruriae ora, atque Insulis ilua, Igylio, AEnaria, et Lippara
                        immani populatione afflictis, Byzantium rediit; nulla re gloriosior, quam
                        quod paulo ante ad Actium promotorium Caesarianae et Venetae classis, cum
                        ignominia nostra fugientis puppes conspexerit, et in Rizonico demum sinu
                        Castrum nouum paulo ante a Caesarianis captum, terra marique fortiter
                        adortus ita recepisset, vt ibi quatuor fere milia veteranorum Hispanorum
                        trucidârit. Caeterum quum Byzantij tantis rebus gestis apud naualia
                        aedificandis triremibus multus incumberet, octogenarius senex, et multo
                        grauis abdomine, venerique interdum indulgens, in morbum incidit lentioris
                        diarrhoeae, sic vt vitalis calor, crura femoraque sensim desereret. Sed
                        ludaeo medico tenellae aetatis pueros locis affectis applicante, aliquandiu
                        labantes spiritus viresque refouit, donec febris oborta eum extingueret, sic
                        vt Asanem filium, quem Algerij Regem impsuerat, suae peculiaris classis et
                        seruorum totiusque fortunae suae indulgente Solymano haeredem relinqueret.
                        <pb id="s226" n="226"/> At Sinas hic, cognomento ludaeus, qui altero captus
                        oculo, cum Barbarussa pictus conspicitur, nequaquam eandem fortunam, quam
                        Mitylenaei fratres experti fuerant, sortitus est, quanquam disciplinae
                        naualis esset peritissimus, solertique praeditus ingenio, praedonum
                        prudentissimus haberetur. Ipso quidem Hariadeno constantior in consiliis, et
                        moribus temperatior. Seruos enim mitius exercebat ad remum, et benignius
                        alebat, vtpote qui valetudinem eorum benignissime curaret, neque enecandos
                        perpetuis flagellis existimaret. Multam porro syderalis scientiae,
                        nauigatoriaeque membranae notitiam hauserat, magnum vsum in agnoscendis
                        tempestatibus, de natura coeli et nubium, naturaeque recessuum et
                        tempestatum maris perceperat. Quarum retum opinione adductus Solymanus, eum
                        Rubro mati, atque Indico praefecit. Nam Turcae paulo antea, Solyamno Epirota
                        eunucho duce, qui postea inter Bassas electus est, intercludere Lusitanorum
                        nauigationes cogitârant, quae ex India aromatum merces in Europam
                        adueherent, magno quidem Memphitici portorij, et Othomannici vectigalis
                        detrimento. Qua de causa Sinas apud Thorum atque Suetiam intimi sinus Arbici
                        portus, classem aedificabat, vt ea in Indiam proueheretur. Sed senem,
                        Smyrnae natum, durior AEgyptij coeli inclementia tentauit, et celeriter
                        extinxit eo exitu, vt se e vita felicem excedere putaret; postquam id superi
                        concessissent, vt Zabachem filium, Tuneti olim captum, postliminio sibi
                        redditum videret, et eius complexu potiretur. Hunc ad eum tanquam veterem
                        amicum sodalemque Hariadenus, a Populoniae Regulo concessum, magni instar
                        minueris, ad mare rubrum vsque miserat.</p>
                </div2>
                <div2 id="GiEB.01.275" n="275" type="section">
                    <head>PETRI ANGELII Bargaei.</head>
                    <l>Ecquis Protogenes, ecquis tam doctus Apelles,</l>
                    <l>Hanc faciem, haec clara spendentia lumina flamma</l>
                    <l>Pinxit, et hos viua viuos in imagine vultus?</l>
                    <l>Nam (memini) sic ipse oculos, sic ora ferebas</l>
                    <l>Inuicte Hariadene: acri dum milite septus</l>
                    <l>Vrgeres hostem, et sulcares nauibus aequor,</l>
                    <l>Vt durum, vt seauum spirat frons horrida Martem,</l>
                    <l>Vt caedem minitatur adhuc, vt viuida virtus</l>
                    <l>Quaeque arces, quaeque olim vrbes, quaeque ardua muris</l>
                    <l>Oppida disiecit, que regna opulenta subegit,</l>
                    <l>Ostentans sese medio in discrimine belli,</l>
                    <l>Indicat aduersas quantum contemneret iras</l>
                    <l>Fortuae: quantis rerum versaret habenas</l>
                    <l>Consiliis, si quando aurae impleuêre secundae</l>
                    <l>Carbasaque cursusque tuos, nec pectore nagni</l>
                    <l>Defecêre animi; quanquam natalibus ortum</l>
                    <l>Obscuris, quanquam maiorum exempla sequentem</l>
                    <l>Nulla: truces vt non septro spoliare superbo</l>
                    <l>Auderes, ipsosque sua de sede Tyrannos</l>
                    <l>Eiicere, et victis Lybiae ius dicere Regnis.</l>
                    <l>Te te vndae trmuêre oes, quas vltima Calpe</l>
                    <l>Apicitocciduas, ve quae prospectat Amanus</l>
                    <l>Littora multifidus: nec non quaecunque procellis</l>
                    <l>Insualae Ionio in magno tunduntur et Euris.</l>
                    <l>Quin etiam ipsa tuas olim Phaeacia tellus</l>
                    <l>Deuastata manus sensit, quo tempore iberus</l>
                    <l>Dalmaticos multo tepefecit sanguine campos.</l>
                    <l>Scilicet innumerae tum vos toto aequore classes</l>
                    <l>(Proh pudor, et labes nullis abolenda diebus)</l>
                    <l>Fugistis fultum nec Diis, nec viribus aequis.</l>
                    <l>Ergo iterum Actiaca Phabus miseratus ab arce,</l>
                    <l>Ionios Italo perfusos sanguine fluctus,</l>
                    <l>Corporaque Aegais fluitanita vidit in vndis.</l>
                    <l>Nec fuit indignum superis cepisse potenti,</l>
                    <l>Omnia tum primum dexirae parere Tyranni:</l>
                    <l>Atque hostem Ausonios ferro populare penates,</l>
                    <l>Nostrarumque vnum exilio se accingere rerum.</l>
                    <l>At tu magne Senex ne dira incendia mente</l>
                    <l>Concipe, neue in nos flammato pectore saesit,</l>
                    <l>Illustres delere velis vt funditus vrbes,</l>
                    <l>Argiuorum vrbes quodam decora alta tuorum.</l>
                    <l>Sic vicisse satis: sat sit sumpsisse cruentas</l>
                    <l>Horribilem dextram victo de lilite poenas.</l>
                </div2>
                <div2 id="GiEB.01.276" n="276" type="section">
                    <head>Franciscus Primus Galliae Rex.</head>
                    <p>HOC illustri planeque Regio generosae frontis honore, atque hoc cultu
                        splendoreque armorum, Franciscus Galliae Rex primus in aciem podire, et dura
                        Martis munera obite erat solitus. Hunc nemo Galliae procerum vel excelsae
                        staturae proceritate, vel habilium ad arma artuum firmitate, vel impauidi et
                        semper constantis animi vigore adaequabat. Nemo Regum candore animi,
                        clementia et pietate anteibat. Nemo denique mortalium prealto viuidi ingenij
                        lumine, e quod incomparabile in eo vidimus, expedita maximeque tenaci, et
                        rerum et nominum memoria superab at. Summa siquidem in eum naturae
                        aspirantis dona, superi adeo cumulate contulerant, vt certo et iocundissimo
                        insignium virtutum concursu, haud dubie felix posset existimari, nisi eum
                        tractantem arma Caesaris, Fortuna ex professo tanti belli pacisque artibus
                        aduersa, saepissime fefellisset. Neque enim haec, vti illi, virtuti fida
                        comes esse voluit, scilicet ne obstaret fatis Caesari Italiae Imperium
                        despondentibus. In hoc tamen secundissimo suo cursu eadem Fortuna, quae
                        perenne studium in Caesarem extenderat, tanquam certo pudore victa, id
                        Francisco praestitit, vt saltem et</p>
                </div2>
                <pb id="s227" n="227"/>
                <div2 id="GiEB.01.277" n="277" type="section">
                    <head>Franciscus Primus Galliae Rex.</head>
                    <gap desc="illustration" resp="sampling"/>
                    <p>libertatem Galliae sibi cordi esse, tot aduersis bellis ostenderet,
                        pararetque subinde pacem restinctis vndique bellis, vt Franciscus sua
                        inuicti animi magnitudine proculdubio felix moreretur. Quartum siquidem et
                        quinquagesimum natus annum extictus est, quum forte ex nimia iactatione
                        equestri, qua ille imm odice venabundus vtebatur, ei natum esset circa sedem
                        laignum vlcus, et sensim collabentibus viribus ignobili in vico, cui
                        Rambuleto nomen est, Regum nobilissimus defeciset; eo quidem tranquilliore
                        abruptae vitae excessu, quod Henricum filium, qui iam costantissimi
                        bellatoris, et prudentissimi Regis praeclarum specimen non vno in loco
                        praebuisset, tanti Regni haeredo~ relinqueret, cum bona etiam spe
                        osteritatis; quando iam ex eo auite indolis nepotem amplecteretur.</p>
                </div2>
                <div2 id="GiEB.01.278" n="278" type="section">
                    <head>IOHANNIS BELLAI Cardinalis Parisiensis.</head>
                    <l>Gratia, forma, decus, probitas, facundia, candor,</l>
                    <l>Relligio, Charitum spes, amor Aonidum,</l>
                    <l>Ingeny atque animi vis admirabilis, vno</l>
                    <l>Cuncta haec tumulo, Rege iacente, iacent.</l>
                    <l>Fortunae est quicquam si defuit, haec age, vince</l>
                    <l>Errice, et reliquis aequiparato patrem.</l>
                </div2>
                <div2 id="GiEB.01.279" n="279" type="section">
                    <head>IO. BAPTISTAE POSSEVINI.</head>
                    <l>Effigiem Rex magne tuam, tuaque inclyta facta,</l>
                    <l>Consecrat excultis scripta voluminibus</l>
                    <l>Musarum in templo, patry prope littora Lari</l>
                    <l>Aeternae Iouius conditor historiae;</l>
                    <pb id="s228" n="228"/>
                    <l>Quodque ex te periit, fallax pictura repoint,</l>
                    <l>Quod viuit, vuum pagina fida facit;</l>
                    <l>Vt spectent oculis mirantibus ore nepotes,</l>
                    <l>Quae decuit terris, et dare iura mari;</l>
                    <l>Et simul annales rerum memorande tuarum</l>
                    <l>Francisce, arrectis auribus excipiant,</l>
                    <l>Vt bello Heluetias viduaris prima iuuenta genas.</l>
                    <l>Vt fortes idem Insubres, et Begica Regna</l>
                    <l>Nomine pene ipso debita Regna tibi.</l>
                    <l>Qua pater Erydanus violentis voluitur vndis,</l>
                    <l>Excusso impuleris subdere colla iugo.</l>
                    <l>Vtque vrbem donimnam, septemque receperis arces</l>
                    <l>Excidio ex magno, seruitioque graui,</l>
                    <l>Acceptos tibi Roma Deos, sanctoque Tonantis</l>
                    <l>Fungentem interris munere, grata refert;</l>
                    <l>Quos tu pugnaci diuersis partibus hosti,</l>
                    <l>Terrorem incutiens obsidione leuas.</l>
                    <l>Tu late Imperium profers, tu praelia tentas,</l>
                    <l>Vt teneant fines otia tuta tuos.</l>
                    <l>Te non vllae acies, non terruit Amphitrite</l>
                    <l>Quum pareret gentes intua damna nouas.</l>
                    <l>Impendere ferox a tergo negligis hostes,</l>
                    <l>Quos beat auriferi lucida lympha Tagi.</l>
                    <l>Non coniurato veniens Germanus ab Istro,</l>
                    <l>Cogit praecipiti te dare terga fuga.</l>
                    <l>Ergo tot spoliis non vno ex hoste ralatis,</l>
                    <l>Auertis patrio barbara tela solo;</l>
                    <l>Nec tibi non magnam pepererant otia laudem,</l>
                    <l>Otia Pieridum dulcibus acta modis,</l>
                    <l>Quas primus patrias ad gentes, effera corda</l>
                    <l>Parnassi e summo vertice ducis ouans,</l>
                    <l>Despectasque artes, et humi sine honore iacentes</l>
                    <l>Erigis, ô secli gloria prima tui.</l>
                    <l>Quare vos Regem tantarum in munere laudum</l>
                    <l>Carmine victuro dicite Pegasides,</l>
                    <l>Vt qui vos claras in luminis extulit oras,</l>
                    <l>Vestra ope conspicuum tollat ad astra caput.</l>
                </div2>
                <div2 id="GiEB.01.280" n="280" type="section">
                    <head>Ferdinandus Cortesius.</head>
                    <p>INTER Hispanici nominis insignes viros, qui enauigato Oceano, adinuentisque
                        nouis terris et populis, ullustrem famam sunt consecuti, omnium (vti reor)
                        clarissimus enituit hic, qui aurato cinctus gladio, ornatus aurea torque, et
                        pretiosa indutus pelle conspicitur Ferdinandus Cortesius. Is Columbi
                        Liguris, qui primus seculo nostro stupenda nauigatione alterum prope
                        terrarum orbem nobis aperuit, cogitationes prope insansa praelti ingenij, et
                        placita naualis disciplinae solerter atque feliciter aemultus, directo ad
                        occidentem cursu, in vastum sinum recuruanntium sese terrarum ad
                        Septentrionem appulsus Mexicana regna, et gentes ingenio nihil a notris
                        moribus abhorrentes, reperit. Profectus namque ab vltimo Insulae Cubae
                        promontirio, quod in occidentem recta protenditur, et tropico Cancri subest,
                        relictis ad laeuam lucatana et Coluacana insulis, ad aduersam intimi sinus
                        frontem applicuit, iuxta fauces ingentis fluminis, quod Panucum vocant. Ibi
                        per interpretes Iucantanae et Coluacanae homines, quos anteriore ex
                        perditione adiuerat, didicit ea litora esse continentis, quae molli flexu
                        hinc Vrabanis litoribus annectitur, illinc vero ad Septentrionem vastissimo
                        tractu his terris, quas nautae Baccalauras vocant, se coniungit. In ea
                        litorum plaga alterum se Isthmum reperisse Verazanius Florentinus referebat,
                        qui de ea regione peculiarem commentarium conscripsit, et postea apud
                        Darientem, dum curiosius nauigando naturae abstrusa planeque deserta
                        scrutaretur, a Canibalius, spectantibus e classe sociis, coemstus est, ita
                        vt non secus quam in Vrabano Darienis litore, persimilem Isthmum in aduersa
                        hac septentrionali ora naturam posuisse ideo credendum sit, vt per eos
                        exterior Oceanus deprehendi posset, et fortasse nauigari, sicuti Vasco Nunio
                        euenit, qui primus Isthmum transcendere ausus, pelagum ad Perurana et
                        Cuscana aurifera Regna perinentem, adinuenit. Neque enim dubium videri
                        debet, quin ea eaquora ad Arctoas partes vergentia, eius sint Oceani, qui
                        terram vniuersam circumambiens ad Sinarum et Cathainorum orientis oras, et
                        denique ad beatas Molucas Insulas obuertatur. Caeterum Cortesius incolas
                        blandisimis sermonibus, et promissis, atque item muneribus, sedulo
                        permulcens, reperiebat eos, sicuti in lucatana et Coluacana vidisset, idola
                        lignea atque aurea, variis ferarum et draconum effigiata formis, tanquam
                        Deos colere, atque his placandis, noxiorum cruore sacrificare, non absimili
                        superstitione, qua antiquissimos Druydas litare solitos, numinaque placare
                        Caesar scribit; sic vt hunc sacrificandi morem inhumanitatis atque saeuitiae
                        plenum, olim allatum ex his terris in Britanniam, atque inde in Gallliam
                        manasse putemus. In mediterraneis porro Cortesius perampla ditissimaque
                        Regna Mexicanae prouinciae extendi ad occidentem audiebat, quae hominibus
                        ingeniosissimis, atque omnis elegantiae cum literarum et Musices, tum
                        mechanicatum quoque artium studiosis incolantur; vtpote qui in morem prope
                        nostrum aedificent, et calce, gypso, marmore vario, et sectili lapide,
                        fictilibusque abundent; nec pictores desint, qui cuncta coloribus exornent.
                        Incerssit Cortesij animo ingens cupido agnoscendi ea Regna, quae multo auro,
                        argentoque, et pretiosis gemmis abundare, sub aequatoreque sita, singulari,
                        eaque saluberrima coeli temperie, et stupenda soli vbertate gaudere
                        ferebantur. Nec voto defuit Fortuna: nam Cortesius astuto ingenio vir, vbi
                        didicit eadem libidine,</p>
                    <pb id="s229" n="229"/>
                    <gap desc="illustration" resp="sampling"/>
                    <p>qua apud nos Mexicanos pulos inter se de finibus et de potentia armis
                        decertare; sese propinquiori Regulo aduersus hostes eius, auxiliarem
                        bellique socium alacriter obtulit. Habebat enim sclopettariorum et
                        balistariorum hastatorumque exiguam certe, sed egregie validam armis atque
                        ausis manum; et super haec (quae Barbaris miraculo fuit) galeatorum euitum
                        turmam. Neque enim his in regionibus quisquam equum vidit. Itaque icto
                        foedere, Barbaris iussu Reguli cuncta onera armorum et commeatus humeris
                        subportantibus, et curulia minora tormenta trahentibus, conserta sunt eo
                        euentu multa praelia, vt Barbari hostes territi tormentorum bombis,
                        equorumque stupenda specie, et multa passim caede prostrati; subactos se et
                        plane victos faterentur, et in ius hostis Reguli vltro deuenirent, et
                        clementissime reciperentur, ita scilicet consulente Cortesio, vt
                        amplificatis viribus, ascitisque secum amplioribus auxiliis, aduersus
                        Mutezumam potentissimum inter Mexicanos Regen, et in Temistitana vrbe,
                        Venetae vrbis in modum vndique pernauigabili, regnantem mature contenderet.
                        Idem fuit animorum habitus et armorum vsus apud poppulos Mutezumae imperio
                        subiectos. Nam ad equitum conspectum obstupescentes, prostrantesque se ad
                        tormentorum crepitum, consertis demum manibus inulti cadebant; quod ligneis
                        machaeris et praefixis cornu iaculis, sagittisque harundineis, magna parte
                        corporis nuda dimicarent: eo quidem iniquius, quod gladiorum et lancearum
                        latas plagas horrerent, et equites vnum intergrum Centaurorum specie animial
                        esse existimarent, coeloque nostris euocari fulmina, et a Diis benigne
                        concedi aduersus hostes arbitrarentur. His detrimentis atque miraculis
                        Mutezuma terrefactus, se repente dedidit, et ad Cortesij authoritatem
                        cunctos Imperij sui populos contulit. Sed postquam se dederat, quod
                        deditionis poeniteret, exicare rursus ad rebellandum <pb id="s230" n="230"/>
                        populares suos, et fugam parere diceretur, ei compedes iniectae sunt, qua
                        miserabis deformitate nihili potentius et dirius imponi psse Barbari eiulatu
                        et lachrymis id significantes ostenderunt, quod Rex Regum immensae Fortunae
                        fastigium dudum tenens, seruilem contumenliam subijsset, quam vt vindicarent
                        quidam de populo, et Regem tanto exinerent ludibrio, in superiorem porticum,
                        vbi Mutezuma vinctus sedebar, lapides conijcere coeperunt, frustra
                        Cortesianis prohibentibus. nam Mutezuma caput ictus, paulo post interijt,
                        eique demum post multam et cruentam contentionem Correfius suffragio
                        multorum Regulorum suffectus est eo titulo, vt Caesaris supremi Imperatoris
                        se vices gerere profiteretur. Exinde vlteriora perquirere, quod Mexicanae
                        regiones auro scatere, et gemmis atque margaritis abundare varijs
                        percunctationibus, nec longe abesse Oceanum comperisset, nouam expeditionem
                        ad occidentis oram maritimam suscepit; eo quidem apparatu, vt non modo
                        sarcinarum et tormentorum onera secum ferret, sed duos etiam myoparones
                        certa soluta membrorum compage plicatiles, multiplicatis seruis comportari
                        iuberet, vt his tentaret Oceanum, quem non amplius quingentis leucis
                        abesseconstabat. Ex itinere cuncti incolae trahenti tormenta atque equites,
                        expositis commeatibus paruerunt, atque omnibus officiis amice collatis
                        euntem secuti sunt. Medio fere itineris spatio conspectus mons est
                        altissimus, et in cacumine niuosus AEtnae Siculae modo flammas euo mens, et
                        ignitos pumices eructans, atque inde ad Oceanum est peruentum, qui vastis
                        desxtri litoris anfractibus frequentes Insulas ostendebat, magna ex parte
                        desertas; in quarum vadis multi vrinatores deprehensi sunt, legendis conchis
                        et vnionibus intenti. Existimabat Cortesius ea aequora, quae essent scopulis
                        praepedita, nec leuibus nauiculis tuto tentari posset, obuerti in Orientem,
                        famamque esse apud incolas, ad extremum Occidentem reperiri ingentes Insulas
                        omnibus aromatum atque vnionum diuitijs abundantes, sic vt maxime
                        laetaretur, quod in occidua parte reperiri posse speraret nouum orientem, si
                        maioribus nauigijs ea maria sulcarentur. Igitur Cortesius late explorato
                        litore, notatisque nemoribus, vnde materia aedificandae classi caedi posset,
                        Temistitan est regressus. Ibi Barbarorum templis rite expiatis, Deo Christo
                        et Deiparae virgini solennes aras erexit, et Baptisterium condidit. Nec ei
                        admodum difficile fuit docilibus ingenijs verae religionis cultum
                        persuasisse, et sacro sonte certatim ad eam cerimoniam accurrentes lustrare,
                        mysteriaque nostri ritus singulis insinuasse. Indigenae siquidem aduenas non
                        homines, sed Heroes esse arbitrati, qui a magno numine in eas missi
                        fuissent, a quibus ipsi verum Dei cultum et admirabiles artes, quibus
                        perpetuo beati forent, benignissime docerentur. Non esse amplius ipsis a
                        quoquam sinitimo hoste vim arma extimescenda, postea quam inuictae gentis
                        praesidio terra marique tutissimi cuncta hostilia in posterum contempturi,
                        et perpetra ciuili pace gauisuri viderentur; quod Cortesius non dubio magni
                        numinis nutu humanas actiones ad iustitiae normam apto quodam seueritatis et
                        clementiae temperamento reuocaret, maleficiorum reos ad exemplum punire
                        solitus, quum aliqui deprehensi, more nostro virgis caedi; alij reiectis in
                        terga brachiis ex trochlea suspendi quatique, alij insertis in binas trabes
                        cruribus in custodia siti atque inedia torqueri iuberentur. Amplissimum enim
                        carcerem aedificâtat, qui liberae gentis grauissima poena putabatur. His
                        instituris et moribus vsque adeo Mexicani profecerunt, vt quum Cortesius per
                        concionatores interpretes multa dediuinis rebus et de Romani Pontificis
                        authoritare Carolique Caesaris summi principis potentia atque virtute
                        disseret, duo illustres, gentis proceres publico decreto instructa
                        legartione ad Caesarem in Hispaniam, atque inde ad Clememtem Romam vtrunque
                        pie veneraturi mitterentur. Hos Romae nos vidimus pari colore et coma et
                        ingenij alacritate nostris subsuscis fere persimiles, quos Clemens
                        imagunculas aureas dono afferentes ita remuneratus est, vt conuestitos
                        duplici veste serica, equestri dignitate honestaret, binisque bullatis
                        baltheis cum totitem inauratis gladiis et pugionibus, atque item singulis
                        aureis torquibus exornaret. quibus laeti munerbus ad suos redierint, et
                        multa (vti postea accepimus) de magnitudine Vrbis moribusque et ceremoniis
                        nostrarum gentium retulerint. Exinde Cortesius domum Regij praetorij instat
                        Temistitano in foro pereleganti structura ex vario maimore sculptisque
                        lapidibus ornatissimam, quam nonnulli Hispanorum Granatensi Alambrae vel ob
                        id anteponunt, quod coloratis lapidum zonis admirabili specie distinguatur,
                        cohaerentesque habeat hortos, scaturientibus vndique syphones et iocunde
                        salientibus lymphis. Ipsa namque vrbs Temistitan circumfluam habet paludem,
                        per quam longis pontibus continenti iungitur; vberrimosque dulcis aquae,
                        quod salsus sit omnis ex palude humor, habet aquaeductus, quilapideis et
                        turritas ciuium domibus in omnem vsum limpidissimas aquas supeditant. Posita
                        est haec vrbs medio fere spatio inter tropici Cancri lineam et aequatorem.
                        Caeterum Cortesius non diu tantae Prouinciae imperio potiri potuit. Non
                        secus enim ac antea Columbus, inuidia tantarum opum accersitus est in
                        Hispaniam, muneraque gemmarum et margaritarum supra opinionem pretiosa
                        Caesari dono dedit, a quo praemium retulit Vallij oppidi donum, quod ad eius
                        posteros transiret: successorque ei summa cum authoritate ad Mexicana Regna
                        transmissus est Antonius Mendocius, Tendilij filius, qui vti est ingenio
                        generoso, optimisque instructo literis, est honestae <pb id="s231" n="231"/>
                        gloriae auido, vlteriora profecto Regna atque exoptatum iter ad Molucas
                        nobis aperiet. Corresius vero in Africam secutus Caesarem, Algeriano
                        naufragio insignem pretiosae supellectili suae iacturam fecit. septennioque
                        post, qui humilis Medelini oppidi ciuis, filius fuerat, (id est apud Anam
                        amnem) munere Caesaris illustris appellatus, apud Penates suos non plane
                        senex fato concessit, paulo post quam nobis effigiem suam inter praeclaras
                        imagines in Musaeo nostro collocandam misisset.</p>
                </div2>
                <div2 id="GiEB.01.281" n="281" type="section">
                    <head>F. FRANCHINI Cosentini.</head>
                    <l>Alcides latae multum telluris obiuit,</l>
                    <l>Victor et ante alios clarus in orbe fuit;</l>
                    <l>Clarior Hernandus, nam plus telluris obiuit,</l>
                    <l>Plus maris, ignotos vicit et Antipodas.</l>
                </div2>
                <div2 id="GiEB.01.282" n="282" type="section">
                    <head>Eiusdem.</head>
                    <l>Liber vbi Eoos deuicit belliger Indos,</l>
                    <l>Iussa dedit populis vt sibi thura darent.</l>
                    <l>Hernandus contra poni sibi noluit aras,</l>
                    <l>Altera vbi est armis India victa suis.</l>
                    <l>Est igitur Baccho maior Cortesius; hic se</l>
                    <l>Abnuit esse Deum, vi fuit ille Deus.</l>
                </div2>
                <div2 id="GiEB.01.283" n="283" type="section">
                    <head>Sigismundus Poloniae Rex.</head>
                    <gap desc="illustration" resp="sampling"/>
                    <pb id="s232" n="232"/>
                    <p>HVNC augusti oris speciem, quum floreret Sigismundus Sarmatiae Rex ferebat,
                        inter nostrae aetatis fortunatos Principes adnumeratus, si longaeuae vitae
                        et firmissimae valetudinis commoda, cum diuturnitate imperij, quod semper ei
                        incolume atque tranquillum sterit, ac illustrium cognationum claritudine
                        computentur. Is enim a Casimiro patre Regno accepto, alterum et
                        quadragesimum regnauit annum; octuagesimum autem paucis concesso leniore
                        vitae exitu absoluit; nullis profecto acerbioribus intestinis aut externis
                        bellis tentatus, vtpote qui graui instituto securae domi paci obnixe
                        studuerit, et foris de barbaris infesta arma temere inferentibus, insignes
                        victorias retulerit, quum per legatos summae peritiae atque authoritatis
                        superiorum temporum accepta detrimenta, redditis cladibus expiasset. Nam
                        Tartari ad Socalum cum Polonis congressi, Rossolanorum temeritate potius,
                        quam sua virtute victores euaserant, et Moldaui ad Ozocouiam Alexandri Regis
                        exercitum profligârant. Conuersa itaque Fortuna ad Sigismundum, Constantinus
                        Ostrogius Ruthenus, Tartaros aeternos hostes apud Seluchum, atque iterum ad
                        Visnoueciam memorabili strage edita superauit. Idem quoque Constantinus pari
                        felicitate ingentem victoriam de Moschis ad Orsam flumen iuxta Smolen chum
                        est consecutus. Caeterum Moldauos Ioannes Tarnouius, inclytae virtutis Dux,
                        ita debellauit, vt Petrus ipse Moldauiae Princeps amissis Ducum et militum
                        suorum primariis vulneratus, exutusque tormentis et castris, vix manus
                        victoris effugerit. Haec quanquam praeclara multiplicis victoriae trophaea
                        Sigismundi gloriam in immensum eueherent, id tamen plurimum ad summae
                        prudentiae salutemque Regni nomen maxime pertinuit, quod constabtussima fide
                        pertinacique studio, pacis et amicitiae foedera cum Turcarum Imperatoribus
                        sanctissime coluerit, quanquam eum Christiani Reges specie pietatis et noui
                        decoris pioposita, vt secum consentiret atque arma sumeret, vehementer
                        incitarent. Prouidebat enim Rex senex, vnico innixus filio admodum puero,
                        ideoque in capiendis grauioribus consiliis nunquam praeproperus et incautus,
                        recasura in ipsum tanquam periculo proximum Othomannorum arma, quibus nisi
                        maximis et semper paratis copiis resisti posset; nec Polonis sociorum
                        longinqua auxilia, vt hosti propinquo ad praedam expositis, expectanda
                        viderentur. Ex ea quoque Turcarum amicitia Sigismundus non obscure se
                        praemunitum atque defensum aduersus finitimos hostes intelligebat, quando ea
                        esset Othomanorum vetus consuetudo, vt socios in amicitiam clientelamque
                        receptos, aduersus omnem iniuriam promptissime defendant. Quorum vsque adeo
                        grauis authoritas apud Tartaros, Moldauos et Moscos valebat, vt quo minus se
                        commouerent, et in Poloniae fines incursiones facerent, imperiose
                        deterrerent; et ipse Sigismundus a Solymano honoris causa amicus et pater
                        appellaretur. Regiae stirpis stomma nequaquam alte a nobis repetetur,
                        contenti Iagelonis Regis memoria, qui duos genuit filios, Ladislaum Polonici
                        Regni successorem, et Pannoniae demum Hungarorum procerum accitu Regem
                        creatum. Hunc victoria ad Nicopolim tumultuarie parta, cupiditate gloriae
                        elatum, et foedera recentis pacis abrumpeutem, quum iniquo fato in Bulgariam
                        penetrâsset, Amurathes in Varnensibus campis trucidauit. Huius frater
                        Casimirus Regnum suscepit, Rex egregie fortis, et de Pruthenis atque
                        Germanis insigni parta victoria celebratus. Hic plures liberos, Imperijque
                        haeredes reliquit, vtpote qui rara felicitate quatuor Regum pater fuerit.
                        Successit enim ei Albertus, et mox Alexander; quum hic quinque, ille octo
                        annos regnassent. Quibus demum successit Sigismundus, quum Vladislaus quarto
                        loco ei natus frater ad Bohemicum Imperium, atque inde Matthia defuncto ad
                        Pannonicum transiuisset: et Federicus postremus tantae sobolis frater,
                        purpurei galari et Senatoriae dignitatis honorem a Romano Pontifice esset
                        consecutus. Habuit Sigismundus in matrimonio vxores duas, Barbaram Stephani
                        Zapolij Transyluaniae Praefecti filiam, quam Ioannis Pannoniae Regis germana
                        soror fuit, ex qua Hetuigem filiam sustulit, Brandeburgensi Regulo, Romani
                        Imperij electori nuptam: secundo autem loco Sfortiani sanguinis vxorem duxit
                        nomine Bonam, quae ei hunc Augustum hodie regnantem peperit, et Isabellam
                        Ioanni postea Pannoniae Regi nuptam, vt inde Regia proles Hungarico nomini
                        pararetur. Itaque Sigismundus inter beatos proculdubio referri potest,
                        postquam auo patreque Regibus editus, patruum Regem et tres fratres Regio
                        diademate insignes, atque item fratris filium et sororis suae fratrem Regem
                        simul et generum vidit. Senio autem confectus aduocatis Regni proceribus
                        Augustum filium sibi successorem decreuit, accuratissimisque pietatem
                        Christianam respicias, quod ei ipso die, quo Saluator noster Deus Christus
                        Paschali die ab Inferis resurrexit, in coelum emigrare contigerit.</p>
                </div2>
                <div2 id="GiEB.01.284" n="284" type="section">
                    <head>MARTINI CROMERI Sarmatae.</head>
                    <l>Ciuibus externisque mea est clementia nota,</l>
                    <l>Consilium, grauitas, relligio, atque fides;</l>
                    <l>Pax mihi cara fuit, tamen haud me impune lacessit</l>
                    <l>Theuto, Liuo, Mosius, Turca, Scytha, atque Getes.</l>
                </div2>
                <pb id="s233" n="233"/>
                <div2 id="GiEB.01.285" n="285" type="section">
                    <head>Dauid Maximus Abyssinorum Aethiopum Rex.</head>
                    <gap desc="illustration" resp="sampling"/>
                    <p>AETHIOPES cucullati Sacerdotes, qui post maximum Vaticani templum sedem et
                        delubrum habent, communi consensu eam sui Regis effigiem verissimam
                        affirmant, quam Petrus Aluares Legatus cum cruce aurea ad Clementem
                        Pontificem detulit. Is postea nobis ex commentario Abyssinorum regiones et
                        mores explicauit, quae omnia a nobis in Historiis suo loco ita diffuse
                        enarrata sunt, vt nihi quod ad dignissimarum rerum notitiam pertinere
                        possit, desiderari queat; qua de re, in exprimendo Dauide astrictiore vtemur
                        Elogio, ne his fastidio sim, qui historias nostras perlegerint. Hoc autem de
                        eo Rege totius cogniti orbis longe maximo dici potest, quod non modo
                        Christianae religionis dogmata et cerimonias proficeri, sed his prope Iuris
                        ciuilis legibus, et vti nos disciplinae militaris institutis, tot sua Regna
                        authoritate summae iustitiae tueri consuescat, eademque ei sint iura in
                        profanos et sacratos sacerdotes, quae apud Romanum Pontificem vigent. Huic
                        Dauidi proxime defuncto, quem vulgo Preteianem vocant, duo insignia
                        cognomenta contigisse, Abyssini referunt; scilicet Atanadidinghil, quae vox
                        virginum thus exprimit, et Bellulgian, quod inaestimabilis pretij gemmam
                        significat: Sedes habet non procul a Nili fontibus inter paludes eius
                        ingentis amnis, qui irrigatione terras omnium solo nascentium vbertate
                        fertilissimas reddit. Vsque adeo autem eius Regna longe lateque <pb
                        id="s234" n="234"/> extenduntur, vt finibus ab occasu Atlanticum Oceanum
                        attingant, introrsus Trogloditarum damnatis terris inserantur, et ab Oriente
                        ad Arabicum vsque sinum pertendant, vbi Aracocum potum Abyssinos frequentare
                        constat. Dauidi caeterisque Regibus, quum in publicum prodeant, caeruleo
                        tenui serico velare faciem, et sinistra manu argenteam praeferre crucem mos
                        est. Mutare sedes translatis tentoriis, et valida numerosaque iuuentute
                        noctu atque interdiu custodiri solent. deferuntur lectica interdum aperta
                        succolantibus seruis. In conficiendo autem longiore itinere, mulabus quam
                        equis vehi malunt. Ipse Dauid omnibus castimoniae munditiis clarus, vxore
                        vna contentus fuit; liberos suscepit plures, e quibus natu maximus a Sellano
                        Arabum Rege acie interfectus est, cuius acerbae caedis dolor, quanquam
                        egregie a fratre victore, qui improuisam aetate florentem ad mortem adegisse
                        creditur; sic vt Claudium hunc, qui hodie regnat, secundo natum loco Imperij
                        successorem reliquerit.</p>
                </div2>
                <div2 id="GiEB.01.286" n="286" type="section">
                    <head>PETRI ANGELII Bargaei.</head>
                    <l>Expressam effigiem mira quam conspicis arte</l>
                    <l>Hospes, et horrentem capitis mirare capillum,</l>
                    <l>Nigrantesque genas, nigrantiaque ora, manusque</l>
                    <l>Inspectas, tecumque alto sub corde volutas,</l>
                    <l>Quis sit, et vnde genus ducat; quo magnus in orbe</l>
                    <l>Imperet, illustres nobis ponatur, vt inter</l>
                    <l>Heroas clari spectandus imagine Regis.</l>
                    <l>Hic ille est, qui iura dabat, legesque ferebat</l>
                    <l>Aethiopum populis media sub sydere Librae.</l>
                    <l>Tempore quo nostra superato gurgite vasto</l>
                    <l>Hesperidum terras circum, coelumque profundum</l>
                    <l>percurrêre rates, alioque sub orbe parârunt</l>
                    <l>Imperium, inuicti tremerent vt Caesaris arma</l>
                    <l>Insulae Oceano in magno, regna inuia viuis</l>
                    <l>Credita, et exuri radiis plaga Solis iniqui:</l>
                    <l>Scilicet audaces tum primum Atlasque Garasque,</l>
                    <l>Valuaque et horrifico pulsatus cynnaba fluctu</l>
                    <l>Vltra anni Solisque viam stupuêre carinas</l>
                    <l>Ire, atque Herculeis conuulsis aequore metis</l>
                    <l>Sulcare ignotas temere vada caeca per vndas.</l>
                    <l>Tum quoque Pistricesque ferae, atque immania Cete,</l>
                    <l>Monstraque praeteritis non vnquam cognita seclis,</l>
                    <l>Horruerunt rapido volitantes flamine pinus.</l>
                    <l>Quin ipsi e cana prognatas Tethyde nymphas,</l>
                    <l>Pube tenus placido superantes marmore nauta</l>
                    <l>Videre, et membris immanibus Aegoeona</l>
                    <l>Saepe fatigantem terga horrida Balenarum.</l>
                    <l>Neptunumque patrem, tumidis qui praefidet vndis,</l>
                    <l>Felicem orârunt reditum, ventosque secundos,</l>
                    <l>Et patrias certe remeassent vndique ad oras;</l>
                    <l>Ni gens crudelis sylua insedisset iniqua,</l>
                    <l>Figere lethiferis hostem consueta sagittis,</l>
                    <l>Et miseros toto palantes littore nautas.</l>
                    <l>Ah miseros nautos, tam saeuae opprobria mensae</l>
                    <l>Funderet, et raptos lentum torreret ad ignem,</l>
                    <l>Diraque dissectis satiaret viscera membris,</l>
                    <l>Atque atro ingluuiem miserorum sanguine foedam</l>
                    <l>Pasceret, ac tepidos laniaret dentibus aritus.</l>
                    <l>Tum vero si quis smyrnaei carmina vatis</l>
                    <l>Legerat, et diuam Circem, saeuosque Cyclopas,</l>
                    <l>Et Lestrigoniae portenta incognita terrae</l>
                    <l>Riserat, ignaro miracula prodita vulgo,</l>
                    <l>Ambiguae didicit magno in discrimine vitae</l>
                    <l>Docto aurem, certamque fidem praebere Poetae.</l>
                    <l>At non hunc tamen insigni diademate clarum</l>
                    <l>Quem spectas, diri dirum genuêre parentes.</l>
                    <l>Non regio hunc mater magnorum horrenda Gignantum,</l>
                    <l>Difficilemque aditu Regem, alloquioque superbum</l>
                    <l>Protulis hospitibus dias in luminis auras.</l>
                    <l>At culti Aethiopes gens fortunata Canopi,</l>
                    <l>Quae saepe Oceanum, saepe Oceanitidas omnes</l>
                    <l>Numina magna maris, tum Pana Iouemque supremum</l>
                    <l>Excipit hospitio, ac mensae dignatur honore.</l>
                    <l>Indigenam venerantur vti Regemque patremque,</l>
                    <l>Scilicet his Nili fontes, quos viuida tellus</l>
                    <l>Imbibit, et magnis foecundat messibus agros</l>
                    <l>Suppeditant lymphas, dulces coenantibus haustus,</l>
                    <l>Quas illiassidue multo cum nectare potant.</l>
                    <l>Horum nulla fames et amor vesanus habendi,</l>
                    <l>Morbo infelici, tristique cupidine mentes</l>
                    <l>Sollicitat, longa iamdudum in pace quietas.</l>
                    <l>At nos infausti proles scelerata Promethes,</l>
                    <l>Insanas vt opes miseri cuniulemus, et altos</l>
                    <l>Thesauros imis argenti aurique metalla</l>
                    <l>Visceribus terrae effossis scrutamur, et ipsum</l>
                    <l>Vertimus heusaeui cognata in corpora ferrum,</l>
                    <l>Et consanguineo foedamus sanguine dextras.</l>
                    <l>Iam iam igitur cuncti placidas vno agmine terras</l>
                    <l>Defertis aliquando Asiae Europaeque ruinis,</l>
                    <l>Victuri longumque aeuum, et diuturna beati</l>
                    <l>Ocia ducturi, tanto sub Rege petamus.</l>
                </div2>
                <pb id="s235" n="235"/>
                <div2 id="GiEB.01.287" n="287" type="section">
                    <head>Muleasses Tuneti Rex.</head>
                    <gap desc="illustration" resp="sampling"/>
                    <p>PERAMPLVM in Africa Regnum, caeterisque ab honore vetustatis, augustius
                        tenuisse constat hunc Muleassem, quem celeberrima Caesaris victoria nobis
                        clarum, et immitis eius fortuna miserabilem fecit. Repetebat ipse,
                        vetustissimam Tunetani Regni originem ab his Poenorum Regibus, qui ante
                        sexcentos annos ab aduentu Arabum totius Africae regiones, maritimaque
                        praesertim Regna multitudine sua, quae inuicta armis extiterat, occupantes
                        Mahometis sectam vsque ad Oceanum, et Atlantica Regna protulerunt, vnde
                        postea Almansor immensae virtutis atque potentiae Rex, cui Emiramolino
                        cognomen fuit, a Mauroco clarissima vlterioris Mauritaniae vrbe ingenti ausu
                        in Hispaniam traiecerit, et post deuictos multis praeliis vtriusque
                        Hispaniae Reges, in Baetica Granatae Regnum condiderit. Hic Muleasses magna
                        vi corporis fuit, excellentisque industriae in omni exercitatione equestis
                        disciplinae; sed ingenio rapaci, suspicioso, et in omnem libidinem effuse
                        prono foedoque, et quod immanius fuit, erga suum sanguinem perfidiosissime
                        cruento. Nam Mahometis patris mortem accelerasse fraude Lentigesiae matris,
                        et quosdam e fratribus iugulasse; alios crudelem in modum oculorum luminibus
                        priuasse serunt, et quod supra nesarij criminis consilia cum sibi tum populo
                        Tunetano exitiale fuisse constat, Turcas praedones in Africam accersiuit,
                        portumque eis atque vrbem concessit ea conditione, vt eorum praedae quinta
                        parte potiretur. Rex erat plena quidem praesentis et opimi <pb id="s236"
                        n="236"/> quaestus, sed maxime inuidiosa, quod communibus humani generis
                        hostibus Tuneti tutissimus esset receptus. Per hunc modum quum piratae
                        Africae litoribus insiti, multa cum Siciliae atque Italiae, tum Sardiniae et
                        Corsicae, omnibusque Hispaniae oris detrimenta intulissent, classemque
                        Hispaniensem intercepissent, sese cum Hariadeno Barbarussa consociârunt, qui
                        Solymani ingenticlasse subnixus, instructo insigni dolo Tunetum occupare
                        cogitauit, et fauentibus quibusdam Poenorum ocupauit, eiectoque Muleasse,
                        sese Tuneti Regem constituit. Tum vero Caesar suscepta Muleassis causa,
                        aduersus Barbarussam bellum suscepit, tanto apparatu, vt expugnata Guleta,
                        quae erat ad stagni fauces imposita munitio, ipsoque demum Barbarussa acie
                        fuso, Tuneto potiretur, atque hostem sugientem magna parte classis exueret.
                        Eo modo Caesaris beneficio reductus Muleasses, septem regnauit annos, nihil
                        de antiquis moribus remittens, vel auaritiae vel crudelitatis, vsque ad id
                        tempus, quo Barbarussa a Solymano cum classe ad praesidium Galliae Regis
                        mittebatur. Huius tanquam veteris et formidandi hostis classem veritus
                        Muleasses, eo consilio ex Africa Neapolim venit, vt terrestri innere apud
                        Genuam Caesarem adiret, quod maiora praesidia ab eo impetranda viderentur.
                        Sed Caesare Sicambrici belli consiliis occupato, Neapoli subsistere iussus,
                        amittendi Regni periculum, quod ab hoste Turca Hariadenoque timuerat, a
                        perfidiosissimo Amida filio inexpectatum subiit. Amida siquidem cunctis
                        vitiis patrem imitatus, edita fama, quod Muleasses apud Christianos abdicato
                        prius Mahometis cultu impie deficiens, non multo post morho periisset,
                        Regnum tanquam Rege patre orbatum occupauit. Quo nuncio perculsus Muleasses,
                        filij perfidiam omnino armis vindicandam, repetendumque Regnum existimans,
                        tumultuarias Neapoli copias conscripsit, Lofredioque Neapolitano Duce in
                        Africam traiecit, et ad Guletam appulsus, vel detestante Touarre Hispano,
                        Guletani praesidij praefecto, praeproperus nimisque raptus Regni desiderio,
                        et vlciscendi filij cupiditate, sublatis signis secundum stagnilitus Tunetum
                        ire perrexit, eo euentu, vt erumpentibus ex insidiis Amidanis militibus,
                        nullo prope negocio eius copiae ex tyronibus confectae, profligatae ab
                        equitatu omnes cum Lofredio Duce delerentur, ipse vulnere accepto caperetur,
                        cui Amida filius nihilo patre melior, oculos ignito scalpro expungi iussit.
                        Eum tamen tanta calamitas tulit euentum, vt Amida aliquanto post a patruo
                        Regni possessione pelleretur; quo casu Muleasses noui Regis, eiusdemque
                        germani fratris pietate carcere eductus, ad Guletam Hispanorum beneficio
                        peruenerit. Nec multum inde discedens Muleasses Neapolim iterum traiecit,
                        magnoque miraculo miser Romam venit. Ibi tum nobis ex eius humanitate
                        perdiscere licuit, quae ad historiae nostrae fidem pertinebant. Sed qui in
                        disciplinis Philosophiaque ex dogmate Auerrois non mediocriter eruditus, vel
                        in tanta miseria pulsus, orbatusque oculis, Regium fastum praetulit, vt
                        deductus ad Pontificem non aliter adduci posset, quam vt genu tantum
                        exosculato eum veneraretur. Transiuit demum ad Caesarem in Germaniam,
                        accusauitque Touarrem furti, quod depositam apud eum Regiam gazam, dissutis
                        culeis inhumaniter decumasset. Sed multa refellente Touarre, atque magnifice
                        causam dicente, ita dimissus est Muleasses, vt Siciliae praefecto alendus
                        mitteretur, vsque ad id tempus, quo Andreas Auria et Ioannes Vega Siciliae
                        Prorex, Garziasque Toletanus Neapoliranae classis prasfectus, expugnandae
                        vrbis Africae negocium susceperunt. Dum ea vrbs (olim Leptis parua, hodie
                        Mahomedia a Barbaris vocata) terra marique a nostris quateretur, adessetque
                        Muleasses auditor strepitus, potius quam pugnae spectator, antequam
                        expugnaretur, morbo interiit; vt aiebat, nihil a syderalis artis
                        praedictione deceptus, quae suo fato, et in Africa moriturum, sed non exulem
                        praedixerant. Deductum est eius funus frequentissimo Poenorum omnis generis
                        comitatu, ad Carouanam sacrosanctam apud Barbaros vrbem, in qua inclytos
                        Reges, et generosos Numidarum Regulos tumulari mos est.</p>
                </div2>
                <div2 id="GiEB.01.288" n="288" type="section">
                    <head>IOVII Iunioris.</head>
                    <l>Linque tuas rupes, et inhospita saxa Celeno,</l>
                    <l>Infandis Strophadum fixa diu scopulis;</l>
                    <l>Currite vos aliae Harpyae, furialia monstra</l>
                    <l>Non Calais, Zetes non agitator erit.</l>
                    <l>Huc agite, antiqui renouetur fabula Phinei,</l>
                    <l>Atque iterum intactas polluite ore dapes.</l>
                    <l>Non erat Oedipodes, qui foeda ob crimina lucem,</l>
                    <l>Ipse sibi infensis vnguibus eripuit.</l>
                    <l>Poenorum ille fuit cunctis notissima labes,</l>
                    <l>Maurorum ille fuit pestis et opprobrium.</l>
                    <l>Nec duro exilio factus miser atque superbus,</l>
                    <l>Pontificis sanctis oscula dat pedibus.</l>
                    <l>Eruit huic lumen natus, vel numinis ira,</l>
                    <l>Illius vt fratres, et pater vltus eat.</l>
                    <l>Tu tamen his gaudes scriptis Rex Barbare, quia ta</l>
                    <l>Posse diu credis vtuere in historia.</l>
                    <l>Scribitur haec aliis, nec tam impia facta sequantur,</l>
                    <l>Vtque author scelerum in Tartara solus agas.</l>
                </div2>
                <pb id="s237" n="237"/>
                <div2 id="GiEB.01.289" n="289" type="section">
                    <head>Pyrrhus Stipicianus.</head>
                    <gap desc="illustration" resp="sampling"/>
                    <p>HAc vere militari fronte, atque his ferocibus oculis, et inauratis armis,
                        constantis pugnacissimique animi vim praeferebat Pyrrhus Stipicianus e
                        Baleona familia; sed Columniae domui per clientelam insertus, quum sub M.
                        Antonio atque Pompeio adoleuisset. Is nuper subitaneo ereptus morbo
                        discessit e vita, vt nouissimum inter imagines locum teneret, vsque adeo
                        importune, vt ei summua inter secundae classis Duces, militiae decus
                        eriperetur. Erat enim ex multo vsu militiae, opinione virtutis eo prouectus,
                        vt se dignum militiae honorem, quo virtus enitescere posset, matu e
                        consecuturum speraret. Recentis siquidem obsidionalis coronae decus
                        retulerat ad Carinianum, al Anchiano circumuallatus et obsessus; tanta
                        vtrinque pertinacia, vt ille victor omnes spes proferendi imperij abiiceret,
                        modo obsesso oppido otiretur; et ex aduerso Pyrrhus, vel consumptis omnibus
                        alimentis priusquam se dederet, extremae inopiae discrimen subeundum esse
                        arbitraretur. Verum lurida mors ex fame in proximo spectata, vtrinque
                        pertinaciae finem imposuit. Dsperatis namque auxiliis, quas necessitas
                        exprimebat, conditiones ab hoste ita accepit; vt polliceretur Germanorum
                        atque Hispanorum cohorres, quibus praeerant Felix Archius et Sanmichael
                        Hispanus, intra quarrum mensem nullam Caesari operam nanaturas, atque ipse
                        continuo ad Franciscum Regem in Galliam proficisceretur. Hoc optima fido
                        praestitit Pyrrhus, quanquam Hispani occupato Brixello, pactionis fidem
                        minime sernassent. <pb id="s238" n="238"/> Rex generoso animo clementiae
                        laudem captare solitus, Pyrrhum humaniter excepit, et vti erat vel in hoste
                        praeclarus virtutis aestimator, ei apud se militare volenti liberaliora
                        obtulit stipendiaque sed is Romani pudoris plenus, de salute libertateque
                        gratias agens, cuncta alia renuit, benigneque dimissus, ad Caesarem
                        contendit, qui tum in Belgis Sandesirium oppidum expugnabat. Ab eo Pyrrhus
                        virtutis nomine Mortaria oppido, quae est inter Ticinum atque Nouariam,
                        donatus est; quanquam ei grauiter Vastius succensuisset, quod perpetuis eius
                        obtestationibus et precibus adductus, ad Ceresolam cum Gallis confligere
                        maturasset, vt extrema (sicuti aiebat) fame perdomito, et tot fortissimarum
                        gentium cohortibus vix prae inedia effigies hominum sustinentibus opem
                        ferret: cuius infaustae pugnae casum postea minus necessarium compertum est,
                        postquam vel desperatis auxiliis, per quadraginta amplius dies maiora etiam
                        auctioraque obsidionis incommoda pertulisset; scilicet vt efficta grauioris
                        periculi necessitate, ipsius imperatoris diligentiam mais et magis
                        excitandam putârit, graui cum discrimine vniuersi belli. Verum haec Pyrrhus
                        ita diluebat, vt aliquantum frumenti ab se cuncta perscrutante, abstrusa in
                        scrobe nouissime repertum diceret, quo se insperato subsidio milites
                        aliquandiu inediam tolerasse faterentur. At Vastius eius rei excusationem
                        dissimulanter excipiens, quod pro sua pristina virtute neque sibi neque voto
                        Caesaris satis fecisset, ad Caesarem in Germaniam profectus est, vt ille de
                        tota ratione atque euentu aduersae pugnae certius doceretur. Eo autem animi
                        habitu in Italiam rediit, vt eius praelij detrimento Caesarem non obscure
                        offensum crederet, conceptoque inde inexpiabili dolore et morbo, vir alioqui
                        magnanimus, vitam desereret, et Pyrrhus Caesaris munere laetaretur. Caeterum
                        Pyrrhus qui insignem bello operam praestare cupiebat, quum honores militiae
                        apud Caesarem praeoccupatos esse conspiceret, ad Venetos Italicae libertatis
                        iura tuentes se conuertit, apud quos magna esset minorum Ducum penuria,
                        multis scilicet aut exauthoratis, aut fato sublatis, inter quos Valerius
                        Vrsinus praepropera morte ereptus (vt erat omni dignus laude) ingens sui
                        desiderium illis reliquisset. Sed Pyrrhus dum miro patrum consensu militiae
                        adscriberetur, vel multo virium robore validus, tridui morbum sustinere non
                        potuit.</p>
                </div2>
                <div2 id="GiEB.01.290" n="290" type="section">
                    <head>IOVII Iunioris.</head>
                    <l>Hunc cinerem, et magni saxum venerabile busti,</l>
                    <l>Et nimis ereptum protere, e vitalibus auris</l>
                    <l>Heroa insignem lachrymis decorate supremis,</l>
                    <l>Ingentemque animam moesta ter voce vocate,</l>
                    <l>Heu proceres, quib ardor inest, et gloria Martis.</l>
                    <l>Quis melius fera bella colat? venerandaque iura</l>
                    <l>Militiae? tu frange comas; et percute pectus</l>
                    <l>Ipsa tuum Bellona manu, validisque lacertis;</l>
                    <l>Ensesque, et galeas, et forti hastilia ferro</l>
                    <l>Disiice deturbans, immitique obrue ponto,</l>
                    <l>Quicquid in Aeoliis excussit Lemnius oris.</l>
                    <l>Ille per Elysium, perque vmbriferas conualles</l>
                    <l>Terrenam exutus molem, nostrique laboris</l>
                    <l>Securus, veteres Phrygas inter, et inter Achiuos,</l>
                    <l>Romulidumque Duces, Romani sanguinis ipse</l>
                    <l>Nunc acres exercet equos, nunc agmina victor</l>
                    <l>(Passim pugnaci sternens quaeque obuia dextra)</l>
                    <l>Proterit, atque hostes cogit dare terga sequenti:</l>
                    <l>Sed quid in Elysio prodest victoria campo</l>
                    <l>Ausoniae? quae moesta diu sarcire ruinas</l>
                    <l>Hoc duce sperabat. Cimbros non illa furentes,</l>
                    <l>Aut saeuum duris Gallum extimuisset in armis</l>
                    <l>Obsidio, et rerum tristis penuria testes.</l>
                    <l>Ille animum inuictum numquam in discrimine summo</l>
                    <l>Deiecit, dum se crudeli iraderet hosti.</l>
                    <l>An se iactabit Casilini gloria tantum?</l>
                    <l>Extremamque famem perpessa Petilia quondam?</l>
                    <l>Nunc gemat Ausonia (et certe haec est ira Deorum)</l>
                    <l>Vos manes gaudete pij, sanctumque per altos</l>
                    <l>Fortunatorum saltus, sedesque beatas</l>
                    <l>Ferte Ducem; celsumque humeris imponite vestris,</l>
                    <l>Et tantam magno virtutem extollite cantu.</l>
                    <p>FINIS SIXTI LIBRI.</p>
                </div2>
                <pb id="s239" n="239"/>
                <div2 id="GiEB.01.291" n="291" type="section">
                    <head>PAVLI IOVII EPISECOPI NVCERINI IN SEPTIMVM LIBRVM ELOGIORVM <hi
                        rend="italic">SVORVM PRAEFATIO</hi> Ad COSMVM MEDICEM Florent. Ducem.</head>
                    <p>
                        <hi rend="italic">NON miraberis candidissime Princeps, si complures quisuis
                            seculis insigni bellicae laudis praeconio floruerunt, hoc volumine
                            praetermissi videbuntur. Nam ex professo eos tantum, quorum veras
                            imagines nancisci potuimus, appositis Elogiis exornandos arbitrabamur,
                            vt in libro iam pridem a nobis edito de Viris literarum elegantium
                            doctrina inclytis studiose seruatum est. Quamobrem iam mihi licet iure
                            optimo veniam deprecari, quandoquidem in hac tot imaginum supellectile
                            comparanda, per triginta amplius annos perpetua curiositate incensus,
                            neque diligentiae neque sumptui vnquam pepercerim. Arbitrabar enim in
                            hoc flexu aetatis et praecipiti senecta, nullum omnino, abdicatis iam
                            caeteris voluptatibus, vel honestius vel splendidius studium fore
                            (sacrato praesertim viro) quam iocundam, et negocio liteque vacuam,
                            maximeque tranquillam vitam instituenti, parasse viris elegantibus apud
                            Musaeum nostrum peramoenae delectationis voluptatem ac vtilissimum
                            animorum oblectamentum; his praestantissimis verae virtutis exemplis,
                            quibus haec vita saepe anxia, et atri plenaturbinis beate composita,
                            procul a molestiis et perturbationibus abduceretur. Caeterum viuorum
                            quoque Ducum, et regnantium adhuc Regum imagines ibidem spectantur,
                            quibus ideo pleniora elogia supposuisse puduit, quod (vt Poetae aiunt)
                            vltimus vitae dies iudicet de omnibus, nec quisquam mortalium plane
                            felix ante obitum diciqueat. Praeduri quoque, et odiosi sit muneris
                            viuentium mores publicae censurae subiecisse, tanquam aliquando cetiore
                            maleuolentiae quam praemij vel laudis spe. Quandoquidem apud multos hac
                            tempestate parce laudasse quam male dixisse, tantundem sit. In hos
                            scopulos aliquando nos incidimus, quum Historias vel egregio fidelis
                            ingenij temperamento perscriptas ederemus. Verum haec eodem robore
                            constatis animi semper feremus, quo grauissimi Operis negocium aggressi,
                            eam tantum ingenuo labore laudem tanquam securiorem et pleriorem a
                            posteris potius, quam a viuis, non obscuro cum liuore, aliena saepe
                            legentibus, expectandam esse censebamus. Caeterum hic liber, qui viuorum
                            Elogia continebit, illustri et astricto nominis tui Encomio claudetur;
                            et optimo quidem iure, quum domi tuae natus sit, vbi concesso nobili
                            ocio elegantiora studia tuis auspiciis reflorescunt. Vale:</hi>
                    </p>
                </div2>
                <pb id="s240" n="240"/>
                <div2 id="GiEB.01.292" n="292" type="section">
                    <head>ELOGIORVM LIBER SEPTIMVS. Carolus V. Imperator.</head>
                    <gap desc="illustration" resp="sampling"/>
                    <p>SALVE ter maxime Carole Quinte Auguste, a praeclaro praecellentium virtutum
                        concursu atque praesidio inuictissimi Imperatoris cognomen merite; quum apud
                        cunctas prope gentium omnium nationes splendidissima ingentium victoriarum
                        trophaea statueris, vsque adeo felici euentu, vt tuam vim non modo Barbari
                        Africae, sed ipsi quoque Antipodes, quos victoria tua nuper aperuit,
                        intelligant et admirentur. Quandoquidem incomparabili inusitatae virtutis
                        tuae documento indomitae antea Romanis, vlterioris Germaniae gentes bello
                        superatae subactaeque, Maiestati gloriosi nominis tui pareant, et tua signa
                        vel ex longinquo etiam, trepidissime venerentur. Quo fit, vt qui votis rite
                        conceptis, pro salute gloriaque tua Superis supplicant, a te hoc vnum, quod
                        est vere summum, ad dignitatem tuae amplitudinis expostulent; vt postquam,
                        vti maxime pius non obscura religione tangeris, de paranda communi concordia
                        generose decernas, scilicet vt publicis piorum Principum armis egregie
                        auctus eet confirmatus, Solymani insolentissimi hostis <pb id="s241" n="241"
                        /> ferociam contundas. neque enim omnino erit difficile inermem aciem
                        grauibus armis protecto agmine perfringere, eius hostis, quem victrices
                        aquilas reformidantem, et plane vertentem terga nuper ad Viennam
                        conspexcris.</p>
                </div2>
                <div2 id="GiEB.01.293" n="293" type="section">
                    <head>IOVII IVNIORIS.</head>
                    <l>Deuictas Turcarum acies, Lybienque subactam</l>
                    <l>Milite Caesareo victrix quum viderit Arctos,</l>
                    <l>Vndantesque procul Poenorum sanguine campos</l>
                    <l>Proluit horrenti, quos Bagrada concitus vnda;</l>
                    <l>Quumque minor genibus latis Germanta terris;</l>
                    <l>Atque tuas totus sub leges iuerit orbis;</l>
                    <l>Vndique te canimus vates ter maxime Caesar,</l>
                    <l>Praesentique tibi meritos Largimur honores.</l>
                    <l>Hic te monstrari populis gens Itala mauult,</l>
                    <l>Quam tua si Parij sublimis mole Colossi</l>
                    <l>Effigies medijs late caput inserat astris.</l>
                    <l>Nam lapides atque aera cadunt, quibus imber et ignes</l>
                    <l>Officiunt, longique vorax iniuria secli.</l>
                    <l>At te olim CAESAR coelestia tecta tenentem,</l>
                    <l>Complentemque tuo felici nomine terras;</l>
                    <l>Et tum etiam Lybiae populis, Turcaeque timendum</l>
                    <l>Ante alios longe mirabitur alta vetustas</l>
                </div2>
                <div2 id="GiEB.01.294" n="294" type="section">
                    <head>Ferdinandus Rex Romanorum.</head>
                    <gap desc="illustration" resp="sampling"/>
                    <pb id="s242" n="242"/>
                    <p>ETTV quoque Ferdinande Imperator designate, Regiis multis virtutibus Caesari
                        germano fratri par, sed fortuna inferior, bonitati liberalis ingenij tui
                        magis ac magis innitere, vt hanc rerum dominam tibi concilies, atque inde
                        sicuti praeclare optimus Regum omnium, amplissimus etiam fias. Neque enim
                        sat est clementem, pium, liberalemque fuisse, nisi bona sors aequissimis
                        consiliis tuis arrideat. Sors quidem, quae omnia versat, et vti lubet, caeca
                        libidine dare cuncta, et eripere consueuit. Adiisti quippe Pannonici Regni
                        haereditatem, quam legitimo iure cupiebas, quod id Regnum Rege orbatum
                        vetustis et nouis foederum legibus Austriaci sanguinis stirpem respiceret.
                        Sed ius omne, quod praeclare tuum est, immanis Barbarus sic interrupit, vt
                        nouum hominem quorundam Hungarorum Procerum importuna assentatione, e
                        Praefectura Transyluaniae prouectum, beneficiarij iuris nomine Pannoniae
                        Regno imponeret, et a te demum felicibus armis profligarum, in contumeliam
                        Germanicae authoritatis reducendum tuendumque susciperet. Quod videri
                        poterat ex dignitate Othomannici nominis confirmare clientem, et Christiana
                        simul arma toties a maioribus suis victa contemnere. Huic namque seculo
                        fatale fuit, vt nostrorum Regum animi verae pietatis obliuiscerentur,
                        exitialique insania inter se peruicacibus armis dissiderent: scilicet vt
                        Barbaris veris hostibus sterneretur via, qua illi nemine iustis viribus
                        obsistente in viscera nostra penetrarent. Itaque virtuti tuae tuisque tantum
                        opibus innixo, non inane modo, sed funestum semper fuit, cum rabida,
                        immensarumque virium praeualida bellua colluctari, eritque semper et miserum
                        nobis et luctuosum, nisi Caesar frater tanquam altet inuictus Hercules, opem
                        ferat. In dextra namque eius tam forti, quam felici praeclare sita est spes
                        omnis parandae incomparabilis gloriosaeque victoriae, si aequam pacem piis
                        Regibus religionis amore dandam censeat, hisque in societatem ascitis, eorum
                        copiis atque opibus vti velit; sicuti Maximilianus auus tuus, summae
                        virtutis et pietatis Imperator ad propulsandum tollendumque publicae salutis
                        periculum opus esse sapientissime decernebat.</p>
                </div2>
                <div2 id="GiEB.01.295" n="295" type="section">
                    <head>IOVII Iunioris.</head>
                    <l>Te quoque nubiferas, qua Larius alluit Alpes,</l>
                    <l>Tot claras inter Regumque Ducumque tabellas</l>
                    <l>Littore Lunato Musaea Palatia seruant,</l>
                    <l>Spectandum populis Rex augustissime Regum.</l>
                    <l>O vero egregium cunctis decus addite terris,</l>
                    <l>Quam bene Pannonij cura est tibi tradita Regni,</l>
                    <l>Scilicet vt Duce te, nostris quandoque superbum</l>
                    <l>Finibus arceri speremus posse tyrannum;</l>
                    <l>Qui velut immissus syluis arentibus ignis</l>
                    <l>Quum furit, insano Borea spirante, per agros,</l>
                    <l>Corripit e medio crepitantibus omnia flammis.</l>
                    <l>At tibi nec virtus, spectataque dextera bello</l>
                    <l>Defeurit, tandemque tuis, sic auguror, ausis</l>
                    <l>Conuerso felix studio Fortuna fauebit.</l>
                </div2>
                <div2 id="GiEB.01.296" n="296" type="section">
                    <head>Henricus Secundus Galliae Rex.</head>
                    <p>DIVI Diuaeque omnes te sospitent, magnanime Henrice, et paternae virtutis
                        aemulum faxint, modo illius totum iniquae sortis omen auertant. Ex aliis
                        namque Fortunam disces, quam non longe semper ab inuicta virtute tua
                        abfuturam experieris. Quandoquidem quae optimo consilio prouideri queant, et
                        Regnis tuis praesidio atque ornamento sint, initio statim Principatus
                        statuenda censueris. Primum enim omnium aerario, cuius opibus cuncta belli
                        et pacis munia constant, ita cauisti, vt Quaestorum impudentes praedas
                        sustuleris, et totius prope venatorij sumptus luxuriem moderata lege
                        correxeris, ita vt Agricolis in ipsa Regis voluptate minime sit lugendum; et
                        quod integri tui pudoris est, apud aulam licentiae muliebris intemperiem
                        castigâris tanta verecundiae cura, vt matronae omnes perillustri Reginae
                        exemplo (haec enim lectissimis pudicitiae moribus gaudet) suum perspicuae
                        famae decus respiciant, et solis no bilioris elegantiae munditiis extra
                        suspectas dubij pudoris illecebras, pudici nominis laudem tueantur.
                        Iustitiam porro tanta seueritate colendam instituis, vt nihil apud Iudicum
                        collegia promercale, nihil apud Equitum ordines corruptum, et nihil denique
                        in causa religionis deprauatum, vel piaculo suspectum, vel vlla ex parte
                        supine neglectum esse patiâre. Nec mirum est, si hos mores in te iuuene
                        veneramur, atque suspicimus; postquam (quod est grauissimi et saluberrimi
                        iudicij tui munus) toti summae arcani consilij praefeceris Carolum
                        Lotharingiae Cardinalem, singularis innocentiae, pietatis atque prudentiae
                        hominem, a te propter fidem industriamque mirificam in minore fortuna
                        delectum. Quod vero instauratae florentisque militiae interest, ipsum
                        Annaeum Memorantium, e villa sua Centellia, vbi foemineis delationibus ac
                        artificiis pressus importuno Reipubl. tempore iacuerat, in aulam euocaueris,
                        quod nemo eo sobrij constantisque iudicij grauitate, aut perpetuo armorum
                        vsu</p>
                    <pb id="s243" n="243"/>
                    <gap desc="illustration" resp="sampling"/>
                    <p>castrensiumque rerum notitia, tuendae Galliae, et proferendo imperio Dux
                        potior, atque praestantior exoptari possit. Itaque tua iam bis cum in
                        Alpibus, tum in Belgis spectata virtute pernobilis Rex, perge vt coepisti,
                        et virtutem, et pietatem cole, vt Fortuna pudore victa; fortibus ausis tuis
                        arrideat.</p>
                </div2>
                <div2 id="GiEB.01.297" n="297" type="section">
                    <head>BENEDICTI VARCHII.</head>
                    <l>Quid Regem vere Regem, lateque potentem,</l>
                    <l>Praeflantem bello Regem, studiisque Mineruae</l>
                    <l>Insignem addeceat, si scire Henrice laboras;</l>
                    <l>Henrice Francorum decus, ac nuoa gloria gentis,</l>
                    <l>Non alius quisquam citius, meliusue potest te</l>
                    <l>Patre docere tuo, magnnum bene consule patrem;</l>
                    <l>Patrem imitare tuum, quo nullus tempore in omni</l>
                    <l>Omnibus in rebus mator fuit, aut erit vnquam.</l>
                    <l>Ex illo virtutem omnem, verumque laborem,</l>
                    <l>Fortunam ex alijs tantum, didicisse memente.</l>
                </div2>
                <div2 id="GiEB.01.298" n="298" type="section">
                    <head>Christiernus Daniae Rex.</head>
                    <p>QVIS neget te, Christierne mortalium immanissime, nequaquam ex merito
                        nefariae crudelitatis dantem poenas, non quidem a Fortuna, quae saepe
                        incari, neque diu consistere solet, verum ab ipso magno numine certissimo
                        semper vltore scelerum, tam diu carceris calamitate fuisse mulctatum? Non
                        enim humano partu in hanc editus lucem, sed a monstruosa terrificaque bellua
                        (vti tuus saepe fert glacialis Oceanus) natus et educatus inter Balonas et
                        Orcas existimari potes. Hanc siquidem stirpem</p>
                    <pb id="s244" n="244"/>
                    <gap desc="illustration" resp="sampling"/>
                    <p>fateris infidiosis vipereisque oculis, effera fronte, portentosisque
                        dentibus, et horrida barba humano cruore delibuta, qualem Anthropophagi
                        Canibales apud Indiam noui reperti Orbis ferre dicuntur. Non eius vtique
                        Christierni Regis sanguine progenitus esse potes, qui vti erat egregie pius,
                        religionis causâ aliquando pedibus Romam ierit, vt sacrosancta Altaria
                        pietatis plenus inuiseret, et Pontificem sacrorum Principem veneraretur,
                        muneraque venerationis eximiae in patriam referret, quibus tu scelestissimus
                        nepos potirêce. Desciuisti siquidem impie atque arroganter, non quidem a
                        Romano Pontifice (quod fortasse ferri posset) sed a Christo superisque
                        Diuis, vt te innocentissimorum Sacerdotum sanguine cruentares, sacrorum Aras
                        euerteres, Templorum donaria diriperes, et denique vti immanis parricida,
                        humani generis odium parares; scilicet vt totius Dauiae, Gothiae, atque
                        Nouegiae populi, monstrum sibi regnare, non hominem indignantes, publica
                        conspiratione rebellarent; teque eiecto, Christianum re et nomine Regem, pro
                        impio sibi deligerent, a quo perpetuis vinctus catenis, tanquam indomita
                        bellua clatrata in cauea seruauêre. Dignus profecto omnibus tormentis atque
                        suppliciis, et nece turpissima, nisi honos qui Caesari tibi ex matertera
                        chniuncto, plurimus deberetur, et Christiernae filiae tuae insignis pietas,
                        quae matri quam tibi similior euasit, infelicibus Sfortiano et Lotharingio
                        connubiis clara, te adhuc atroces retinentem spiritus, et tetro carcere
                        poenas dantem seruauissent.</p>
                </div2>
                <div2 id="GiEB.01.299" n="299" type="section">
                    <head>PLACIDII Placentini.</head>
                    <l>Terrificam hanc effigiem, hunc horribilem tyrannum;</l>
                    <l>Dedecus hoc et Daniae, dentibus ijs trifauci,</l>
                    <l>Ad Stygios qui reboat persimilem feroci;</l>
                    <l>Sanguinis hoc denique sacri cupidum sepulcrum,</l>
                    <pb id="s245" n="245"/>
                    <l>In tabulis (credo equidem) non meminisse fas est,</l>
                    <l>Ni monumentum vetuti perfidiae efferatur.</l>
                    <l>Ingenium scilicet hic exuerat benignum,</l>
                    <l>Et velut antiqua manus iam voluit Gigantum,</l>
                    <l>Dum nequid alto officere hic coelicolûm tonanti;</l>
                    <l>Insequitur, saeuit, et almos necat (heu) ministros:</l>
                    <l>Templaque sacris vacuat tum spolijs profanus.</l>
                    <l>Et nisi qui fulmina torquet, populos subactos</l>
                    <l>Ensibus ac corde fero cogeret in tyrannum,</l>
                    <l>Spiritus huic terribilis iam solium locasset,</l>
                </div2>
                <div2 id="GiEB.01.300" n="300" type="section">
                    <head>Solymanus Turcarum Imperator.</head>
                    <gap desc="illustration" resp="sampling"/>
                    <p>SOLYMANO ex re feliciter prouisa, cui euentus responderit, nomen obuenisse
                        elegantiores Turcae asserunt, secus ac patri contigisse constat, qui a
                        contrario sensu Selymus, hoc est, mansuetus et lenis, anthorque pacis sit
                        vocacatus, quo nemo Othomannorum Principum ingenio ferocior, et ad saeuitiam
                        pronior, et denique bellicosior fuerit. Nam si memoria repetamus vtriusque
                        res gestas, quas in Historiis enarrauimus, plus certe cruoris effusum fuisse
                        fatebimur per octo annos, quibus Selymus imperauit, quam his triginita
                        quibus Sorymanus Imperio potitus est. Hoc vero nomen Salomonem Mosaicis
                        annalibus Regem, sapientiae gloria inclytum immutatis syllabis refert. Sed
                        Solymani, si comparare iuuat; res gestae; paternae famae nomen aequasse
                        censeri possunt, si numeros et pondera victoriarum aequa lance expendamus.
                        Recepta namque Syria, interfecto Gazelle, qui rebellârat, et Belgras <pb
                        id="s246" n="246"/> dum Pannoniae propugnaculum cum ignominia Christiani
                        nominis fortiter expugnatum; Rhodus manu capta; trucidatus in acie Rex
                        Hungarus; Buda vrbs Regia bis occupata; Austrianus exercitus ad Exechium
                        foeda in fuga caesus, atque deletus; Rocandulphi ingentes copiae ad Budam
                        expugnatis castris superatae; contemptusque demum atque repulsus ad Pestum
                        Germanorum exercitus; et expugnatum in oculis Strigonium, et Alba regalis eo
                        victoriae cursu in potestatem redacta, et paulo antea Hispani in Dalmatia ad
                        Castrum nouum strenue expugnati, caesique: et, quod foedius nobis accidere
                        non potuit, nostrae classes, quae insuperabiles viderentur, ad Leucadem in
                        fugam coniectae, Solymanum profecto neque patri ausu imparem, neque prorsus
                        inertem, aut gloriae minus auidum testabuntur. Quod si eius victorias ad
                        Orientem partas computemus, Assyriae et Mesopotamiae Regna cum Babylonia,
                        clarissima Orientis vrbe, et magnae Memphi proculdubio aequanda, Othomannico
                        adiecta Imperio, captae AEgypto opponi et comparari possunt: et quod ad
                        gloriam attinet, euastati maioris Armeniae, Mediae, Persidisque fines vsque
                        ad sinum Perficum, captumque bis Taurifium Persarum Regia, omnibus
                        ornamentis spoliatum, nonne Tammasum Hysmaelis filium refugientem ad montes,
                        neque consistere, neque acie congredi ausum, se plane victum confiteri
                        coegerunt? Superi itaque Solymano eam mentem tribuant, vt perpetuo bello
                        vexandum Orientem, appetendamque Indiam censeat postquam nos tot acceptarum
                        cladium minime pudet; nec ex communi concordia de sacro bello cogitamus,
                        dummodo hostis auersi beneficio pace frui liceat, quum huius Solymani vires
                        eleuare, nostras iactanter efferre, eius mores inepte carpere contendimus.
                        At ipse Turcis eius certe erit (vt illi fatentur) supra caeteros
                        Othomannorum Principes, qui per ducentos regnârint annos iustitiae,
                        sobrietatis, et continentiae laude clarissimus, quum nulla impietatis atque
                        saeuitiae, sed multa religionis atque clementiae monumenta Mustaphae filio
                        iam plane viro et nobis formidando aemulanda proponat.</p>
                </div2>
                <div2 id="GiEB.01.301" n="301" type="section">
                    <head>IANI VITALIS.</head>
                    <l>Otia quem nunquam tentârunt mollia, quem non</l>
                    <l>Delitijs fregit desidiosa Venus.</l>
                    <l>Regnatorem Asiae Solymanum en aspice quisquis</l>
                    <l>Scylaeam ignoras terribilem ingluuiem,</l>
                    <l>Aegyptum ille inhians, inhians Indosque Getasque</l>
                    <l>Pannoniaeque arces, indomitamque Rhodum</l>
                    <l>Vi magna aggressus rapuit, te vindice Caesar</l>
                    <l>Euasit rabiem sola Vienna suam.</l>
                    <l>Et nunc immitis foeta truculentior Vrsa</l>
                    <l>In nunc immitis foeta truculentior Vrsa</l>
                    <l>In latebris fingit funera nostra suis.</l>
                    <l>Interea dum nos vigilantes stertimus, ille</l>
                    <l>Insomnis, nobis integra Regna vorat.</l>
                </div2>
                <div2 id="GiEB.01.302" n="302" type="section">
                    <head>Andreas Auria Classis Praefectus.</head>
                    <p>DIV te sospitent coelestia numina fortunate senex, assertae in libertatem
                        patriae supremâ gloriâ inclyte, perpetue et inuicte Praedonum hostis, et
                        multis mari partis victoriis celebrate, Dij superi, inquam, seruent, et in
                        hoc viuidae senectae robore sistant. Ad praesidium namque orae maritimae
                        Deorum immortalium beneficio natus existimaris, qui vnitus coeli nubiumque
                        spectator, naualis disciplinae arcana huic seculo propalâsti; vt doceres
                        quibus artibus et irati maris contumeliam, et saeuientis Aeoli minas
                        contemnere possent, qui hybernis etiam tempestatibus se fortiter committere
                        audeant. Hoc tibi supremi laboris superest, vt pro tua vetere virtute,
                        vigilantia, pietate, patriam, quam abolitis veterum tyrannorum nominibus,
                        vere liberam opibusque florentem fecisti; parta ciuium concordia, diu
                        serues, inculumemque et bene fortunatam faxis.</p>
                </div2>
                <div2 id="GiEB.01.303" n="303" type="section">
                    <head>IANI VITALIS.</head>
                    <l>Quem spectas barba horrentem, saeuumque tridentem,</l>
                    <l>Imperium pelagi magna ditione tenentem</l>
                    <l>Aurius est; non ille modo Lybiaeque Asiaeque</l>
                    <l>Piratarum horror, et formidabile nomen,</l>
                    <l>Sed terrae decus Ausoniae, et noua gloria Martis.</l>
                    <l>Hic patriam longo concussam turbine belli</l>
                    <l>Firmauit pace, et ciuiles sustulit iras.</l>
                    <l>Illum grata suum, Ligurum Respublica ciuem</l>
                    <pb id="s247" n="247"/>
                    <gap desc="illustration" resp="sampling"/>
                    <l>Et pietate grauem, et meritis ingentibus, inter</l>
                    <l>Delectos Proceres quos illa ab origine prima,</l>
                    <l>Excoluit celebrem aeterno sacrauit honore,</l>
                    <l>Et Iouius tabulam virtutis dedicat ergo.</l>
                </div2>
                <div2 id="GiEB.01.304" n="304" type="section">
                    <head>Tammasus Sophi Persarum Rex.</head>
                    <p>MAGNO Hysmaeli quatuor filij fuerunt: Tammas, Helcas, Becram et Somirza: sed
                        hic Tammas communi iure gentium, quod esset natu maximus, Regnum excepit.
                        Verum non eadem felicitate, qua pater (quanquam iisdem prope artibus id
                        regeret) aut proferre, aut tueri potuit. Intem pestiua namque fratrum
                        aemulatione vexatus, et a Parthia Hyrcanorum lacessitus armis, Othomannica
                        arma non diu tulit, quum Solymanus intellecta occasione, e Comagene in
                        Mesopotamiam effusis ingentibus copiis totam eam regionem, quam hodie
                        Diarbecham Barbari appellant, quatuor claris vrbibus, et singulari copiarum
                        omnium fertilitate nobilem occupasset. In ea enim sunt vrbes Byrtha apud
                        Euphratem, et secundum eam introrsus Cara, Amida, et Moredinum, et Orpha,
                        quae Edessa fuit, et quae est ad Tauri radices Bithelis. Exinde Solymanus
                        Syriae, Iudaeae, et AEgypti Satraparum auctus copiis, Assyriae Regnum
                        inuasit, et Babyloniam Alexandri Magni et Reginae Semiramis memoriâ claram,
                        immensa cupiditate ex tam facili victoria adiit, et in deditionem accepit,
                        vt inde expeditus atque terribilis ad Taurisium aequata Selymi patris
                        celeritate contenderet. Tum vero Tammas, quod viribus esset inferior, ad
                        montana asperaque loca se subducens, et subitis iucursionibus venturi, et
                        praelio</p>
                    <pb id="s248" n="248"/>
                    <gap desc="illustration" resp="sampling"/>
                    <p>certaturi famam praebens, ita Solymanum spe pugnae frustratus est, vt
                        decedentem, et pabuli pressum inopia, iisdem vestigiis insequeretur; ad
                        eptusque eius nouissimum agmen ad Bithelim vrbem Tauro suppositam, quum
                        Turcae propter effusas niues multis afflictarentur incommodis, eorum castra
                        per Delimenthem impigrum Ducem noctu adoriretur, et maxime cruenta caede
                        semisopitos obrucret. Ea clade Solymanus, qui Cara Amidae substiterat,
                        dolore perculsus Byzantium rediit, vsqueadeo sibi iratus, vt sperati
                        triumphi publicaeque laetitiae apparatum omnem reiiceret, vlturusque
                        contumeliam iuraret non prius se coepto bello finem impositurum, quam
                        Hysmaelis progeniem (vti Selymus pater, et auus Baiazetes staruiddent)
                        funditus excinderey. Haec diquidem odia cum ipsa nouae religionis dissensio,
                        tum antiqua simultas a proauo Mahomete cum Vssum cassane concepta, in
                        immensum extenderant. Ferebatur quoque Tammam, quod maxime Mahometanis erat
                        odiosum, per mutuas legationes concitare Carolum Caesarem, vt Turcis in
                        Oriente occupatis, Pannoniae et Graeciae, terra marique inuadendae
                        occasionem arriperet. Tammas quoque aliud subiit incommodum: nam ab eo
                        Helcas germanus frater ad Solymanum Byzantij agentem transfugit; cuius
                        hortatu renouatum est bellum, quo Helcas vt perfidiae, aut stulti consilij
                        poenas daret, quum se bello Ducem profiteretur, non longe a Balzera, quae
                        est Emporium Persici sinus, interceptus est, eo successu, vt Tammas adhuc
                        respiret, et accersitis in auxilium ab Indico Oceano Lusitanis aliquot
                        sclopetariis, locorum opportunitate se defendat. Ipse roseo vultu et
                        alacribus oculis, dignam Imperio faciem praefert, et inter Persas, quod
                        maxime decorum est, equitandi et sagittandi peritissimus habetur.</p>
                </div2>
                <div2 id="GiEB.01.305" n="305" type="section">
                    <head>LAELII CARANI.</head>
                    <l>Regali Tammas Persarum sanguine cretus</l>
                    <l>Hic est, quem roseo pinxit Natura colore,</l>
                    <l>Quem Venus ambrosiae conspersit odoribus, armae</l>
                    <l>Quem Mars bellipotens simul et Tritonia virgo</l>
                    <pb id="s249" n="249"/>
                    <l>Munere bellorum, saeuis instruxit et armis,</l>
                    <l>Qui quamuis odio fratrum vexatus acerbo</l>
                    <l>Hircanisque armis, clari haud benefacta parentis</l>
                    <l>Aequârit, tamen audaces expellere Turcas</l>
                    <l>Est ausus, quorum tepefecit sanguine terras.</l>
                    <l>Hic vbi iam mueo Tauri splendore coruscos</l>
                    <l>Frigoreque algentes nocturna strage fugauit,</l>
                    <l>Retiulit et magno claros ex hoste triumphos.</l>
                    <l>Immanis summo perculsus Turca dolore,</l>
                    <l>Prostratas acies cum cernit milite Persa,</l>
                    <l>Sic proprias reperit sedes, et corde querelas</l>
                    <l>Saepius effundit miseras, et percitus ira,</l>
                    <l>Testatur diuos se vnquam linquere inausum</l>
                    <l>Inuisos donec Persas euerterit Orbe.</l>
                    <l>Ast inuicte noua Tammas virtute superbum;</l>
                    <l>In patrios iterum fines irrumpere Turcam</l>
                    <l>Si qua parte vides, armis victricibus arce,</l>
                    <l>Sterne, fugaque, proculque doma; nam victor honores</l>
                    <l>Et famam claro felix aequabis olympo.</l>
                </div2>
                <div2 id="GiEB.01.306" n="306" type="section">
                    <head>Thomas Hauardus Norfoltius Dux.</head>
                    <gap desc="illustration" resp="sampling"/>
                    <p>HIC est ille bello inclytus, et supra omnes mortales supremo hoc infortunio
                        mi ser Thomas Hauardus Surreij filius, ab Anglis de nomine eius imperio
                        subditae Prouinciae Norsoltius appellatus. Is Surreio patri operam in prima
                        acie nauans, quum Scoti ad Floddum occiso Rege delerentur, singularem eius
                        victoriae laudem tulit; Rebellantem Hyberniam eo traiiciens armis perdomuit,
                        atque pacauit. Henrico Regibis Galliae bellum inferenti traiicientique, in
                        continentem bellica laude virtuteque animi Ducum clarissimus magno vsui
                        fuit. Postremo eum industriae, perpetuique <pb id="s250" n="250"/> officij
                        sui fructum tulit, vt post damnatum caesumque securi Edemundum fratrem,
                        eiusque filiam pari supplicio mulctatam, quod Regi tot caedibus efferato
                        infauste nupsisset, turris Londiniae carceri includeretur; seruaretur tamen
                        viuus a Rege, vt in carcere Regem non omnino ingratum erga se, qui adhuc
                        tyranni beneficio viueret, fateretur.</p>
                </div2>
                <div2 id="GiEB.01.307" n="307" type="section">
                    <head>LAELII CARANI.</head>
                    <l>Horrida Norforti dum tractas arma tremende</l>
                    <l>Diceris esse Deo Bellipotente satus.</l>
                    <l>Nam tua dextra graues armis quum perderet hostes,</l>
                    <l>Obstupuêre homines, obstupuêre Dei.</l>
                    <l>Sed mage mirantur te hominesque, Deique tyrannum</l>
                    <l>Quum virtute viden sic cecidisse tua.</l>
                </div2>
                <div2 id="GiEB.01.308" n="308" type="section">
                    <head>Eiusdem.</head>
                    <l>Lictoris rabiem Marius compescit inermis,</l>
                    <l>Illi dum ferro colla ferire parat.</l>
                    <l>Pectora Norforti perterres dira tyranni</l>
                    <l>Se foedare tuo namque cruore pauet.</l>
                </div2>
                <div2 id="GiEB.01.309" n="309" type="section">
                    <head>Ferdinandus Toletanus Albae Princeps.</head>
                    <gap desc="illustration" resp="sampling"/>
                    <p>ENITERE magnanime Albane, et qui militiae vsqueadeo laetis initiis
                        effloruisti, perpetuo virturis atque victoriae cursu ad summum gloriae
                        fastigium contende, qui antiqua Toletanae familiae decora cumulate renouas,
                        et Hispaniae veterem belli gloriam asseris, benignitateque splendidissimi
                        ingenij cunctos proceres aequas, et quosque Duces consilio, vigilantia, et
                        ingentibus ausis antecellis. Agnoscimus siquidem, quid generoso illo tuo et
                        insatiabili laudis spiritu petas et speres, et quid denique certissimis <pb
                        id="s251" n="251"/> summarum virtutum praesidiis circum septus strenue
                        euadendo consequi possis. Insita namque tibi est, et a praealtis maiorum
                        tuorum seminibus ingenita, verae laudis verique decoris immensa cupiditas.
                        Nam te Federici aui Baetico et Cantabrico bello clarissimi trophaea
                        excitant, te Garziae patris Lybicis arenis insepulti manes vrgent, te Caesar
                        ipse, cui tu maxime conspicuus, inter splendidissimos Proceres fidei
                        virtutisque nomine delectus perpetuo adsistis comes, vehementer accendit, vt
                        nihil nisi arduum, nisi excelsum, et optimae laudis spe plenum spectes, vnde
                        summa petatur gloria. Hanc enim vnam ipse petit, in qua tamen pietas
                        emineat, et amplificatae Religionis fama constet; tanto quidem studio, vt te
                        secum rapiat, benigneque tecum suum decus communicet. Et hoc hercle multo
                        modestius et liberalius, quandoquidem quotam suae laudis partem tibi
                        concesserit, quum triumphalem laurum de profligato ad Albim, captoque
                        Saxonum Principe repudiaret, vt totum id decus a te forti ausu felicique
                        dextra partum, praeclaro iure tibi deberi fateretur. Confecisti itaque tua
                        ingenti virtute difficillimum, atque durissimum bellum, quod auspiciis
                        inuicti Caesaris gerebas, optima quidem spe, et singulari perseuerantia,
                        quando semper antecursor, semper hosti proximus, semper ex tua peculiari
                        disciplina munitissimis vallatus castris, ita progrederêre, vt mature
                        obuenientis victoriae fructum prope solus delibares, atque inde totum
                        perciperes. His tuis ad incomparabilem laudem praeclare gestis, sicuti antea
                        in Pannonia, Africa, Gallia, te effecturum promiseras, aui atque patris
                        felices animae iampridem ex meritis in coelum receptae, ita gaudent et
                        exultant, vt te etiam atque etiam obnixe cohortentur ad concitandum Caesarem
                        suopte ingenio de sacri belli gloria cupidissime cogitantem. Nihil enim ei
                        vel ad vsum rerum praesentium aptius, vel ad gloriam laudatius, vel ad spem
                        aeternitatis omnino beatius accidere potest, quam vt in veros hostes
                        vniuersa Christiani nominis arma, vnius praesertim inuicti, piique et bene
                        fortunati Imperatoris auspiciis conuertantur.</p>
                </div2>
                <div2 id="GiEB.01.310" n="310" type="section">
                    <head>ANDREAE ANGVLII.</head>
                    <l>Dum cogis Fernande Scythas dare terga Viennae,</l>
                    <l>Astra suo lambit vertice Dannubius;</l>
                    <l>Et qua lentus aquas agit Afris Bagrada arenis,</l>
                    <l>Miratus dextrae est celsa trophaea tuae;</l>
                    <l>Te rapidus tremuit Rhodanus, ter Gallia magni</l>
                    <l>Caesaris est armis quum quatefacta ferox.</l>
                    <l>Illius amissa Lybicis quoque sauus in vndis</l>
                    <l>Classe, tui robur pectoris obstupuit;</l>
                    <l>Tandem Albis bello victus te sistit Olympo,</l>
                    <l>Dum duce te, Carolo perfida dona dedit.</l>
                    <l>Ergo aqua vel tellus, nulla est non plena triumphis</l>
                    <l>Pars etiam Coeli; clare Tolete tuis.</l>
                </div2>
                <div2 id="GiEB.01.311" n="311" type="section">
                    <head>Muleamethes cognomento Scyriffi, magnus Rex Mauritaniae.</head>
                    <p>HAC talari linteaque toga induitur Scyriffus, et oblongo linteolo simplicibus
                        spiris ita caput inuoluit, vt eius extrema pars instar ingentis caudae a
                        dextra aure per humeros et crura ad talos vsque diffundatur. Hoc habitu
                        Sacerdotes AEgyptios olim vsos fuisse constat, sic vt facile rear,
                        Sacrificuli cultum inde acceptum, quem nostri sacra facientes superinduunt,
                        et Camisum vocant. Muleamethes siquidem ob id Scyriffus vocatur, quod
                        sacratae sit stirpis, et Mahometis Pseudoprophetae sanguine progenitus. Ea
                        vox enim Arabice virum sanctimonia pollentem, et sacris mysteriis deditum
                        exprimit. Quomodo autem hic magno huius seculi prodigio (quum esset
                        Paedagogus) ad tot amplissima Regna peruenerit, breuius quam potero
                        explicauerim, vt hinc quoque astrologicae diuinationi non inanem famam
                        adstruamus, et iam sit plane perspicuum totam humanae sortis fortunam sua
                        auspicia e Coelo deducere. Scyriffi pater Zidamethes habitauit in Dara, quod
                        est Regnum non procul a Staffileta regione; quae tota palmifera est, et
                        magno incolarum emolumento dactylorum copiam venalem praebet, qui fructus
                        esui gratus, a finitimis vlterioribusque populis expetitur. Huius mercimonij
                        aliarumque rerum opulentus erat mercator Zidamethes, et prudentiae opinione
                        maxime insignis: sed in primis syderalis scien tiae peritissimus, vtpote qui
                        multa praenunciaret et diuinaret, profiterique auderet, vel multis
                        irridentibus, duos se habere liberos, qui proculdubio ad Regale faltigium
                        essent euasuri. Hi erant Mahometes et hic Scyriffus nomine Amethes, qui
                        Arabicis eruditi literis ludum aperuerant, puerosque docebant, pari concursu
                        quaestuque apud finitimas gentes doctrinae fama celebrati. Hos pater
                        admonuit, vt noscendis externarum gentium moribus longinquam peregrinationem
                        susciperent, religionisque causâ Mahometis Prophetae templum et sepulchrum
                        ad Mecham et Talnabim (quae sunt in Arabia) venerabundi adirent. Quod opinio
                        religionis mortalibus ingenita, homines ei deditos angustiores, et apud
                        imperitos admitandos efficiat. Suscepêre itaque iter, et</p>
                    <pb id="s252" n="252"/>
                    <gap desc="illustration" resp="sampling"/>
                    <p>Memphim inuisêre, transiuêre mare Rubrum, deflexereque Hierosolymas vsque
                        Byzantium, arque inde reuersi in Africam, apud Tunetum aliquandiu
                        constitêre, coeptique sunt haberi in veneratione apud Punicas gentes, quod
                        essent ex progenie Mahometis, inuisissentque sacrosancta templa et monumenta
                        Hebraeorum, atque alba veste vterentur. Mahometani siquidem eos, qui
                        religioso voto conditoris sectae suae Mahometis supulchrum inuiserint,
                        Sacrosanctos appellare soliti sunt, et eos a cultu candidae vestis
                        agnoscunt. Ab eo tempore ingentes amicitias cum Arabibus Regulis
                        contraxerunt, et vti erant ex paternis diuitiis maxime opulenti, ad
                        tractanda arma transiuerunt, vt fatis suis viam aperirent. Adhaesêre itaque
                        vagis Arabibus, qui in Africa a Nilo vsque ad Oceanum Atlanticum incertis
                        sedibus vagantur, imperantque tributa Regibus, et detrectantes venalem
                        amicitiam, armis inuadunt: qui vt tum accidit, magnis viribus Buccentuffum
                        Maurocchi Regem oppugnabant. Maurocchum longe clarissima vlterioris
                        Mauritaniae vrbs, quae Romanis temporibus, vt coniectari licet, vbertare,
                        qua Mediolanum florere, discedereque ab Alpibus videmus. Sed Buccentuffus,
                        qui ab Almansore potentissimo Rege aliquot ante seculis occupatae Hispaniae
                        gloria inclyto, genus ducebat, non prius expugnari potuit, quam Fessanus
                        Tingitanae et Caesariensis Mauritaniae Rex, in societatem Arabum traheretur,
                        industria praesertim duorum fratrum, quorum authoritas apud fessanum
                        plurimum valebar. Eo itaque euentu Arabes Mauroccho potiti sunt, vt
                        Mahometes alter fratrum maior natu Rex efficeretur, quum Buccentuffus ei se
                        desperatis rebus certa conditione dedidisset. Sed hunc potea Mahometes
                        periurus et saeuus in granaria scrobe immaniter necaut. Amethes autem
                        Scyriffus trans Atlantem progressus, opulentissimae regionis Regnum, quod
                        Susium vocant, frumento, olea, viteque et metallis <pb id="s253" n="253"/>
                        abundans, et Tarodentam clarissimam vrbem, quae Arabum stipendiaria fuerat,
                        occupauit. Ea regio iubatos coronatosque Leones gignit, generosos quidem et
                        homini parcentes, nisi ex pecore minoribusque feris ad alimentum praeda
                        desit. Ab Atlante, qui est nemorosus et altissimus, et hodie mons Clarus
                        appellatur, perpetui montes oriuntur, non secus ac ab Alpibus nostris
                        Apenninus, longo tractu et multis flexibus in Orientem sic exporrecti, vt
                        mediam Africam proscin dant, et ab arenis disterminent. Eae namque arenarum
                        solitudines ad vlteriores AEthiopes pertinent. Gaeterum Scyriffus non
                        contentus amplissimo Regno, Fessani Regis et Arabum fretus auxiliis,
                        Maurocchi Regnum Mahometi fratri inuidit, et abstulit. Ea tamen conditione,
                        vt in Dara et Staffilite eum regnare pateretur, quae Regna paulo ante
                        communibus viribus occupassent. Ex Mauroccho demum Scyriffus insatiabili
                        cupiditate ad Fessanum Regnum oculos adiecit, innixusque suis dolis et
                        felicibus armis, Regem Muleamethem debellauit, et eiecit, quum illum
                        farigatum multis diuturni belli detrimentis Fessanus populus, vt Fortunae
                        cederet, hortaretur, ne ruentis patriae casum, et ciuium suorum interitum
                        conspiceret. Ea vero magnitudine animi Scyriffus vndique probitatis atque
                        iustitiae ac humanitatis gloriam captare solitus, in victotia vsus est, vt
                        diceret neminem se apud Maurocchum regnare passurum, praeterquam
                        Muleamethem, iocatus in communi nomine, atque ita victum et dudum hostem
                        Maurocchi Regem fecit, illumque eo cum liberis ac vxoribus, et regia gaza
                        migrare iussit; magno quidem cum dolore Muleamethis, cui nobilissima atque
                        amplissima Mauritaniae ciuitas, et patria erat relinquenda. Vrbem Fessam
                        interluit Sala amnis, qui hodie Rhazalma vocatur, et in Oceanum iuxta vrbem
                        Azamor nauigabilis defertur. Eam septuaginta quinque milibus domorum
                        infinitoque populo frequentem esse omnes asserunt, trecentaeque et sexaginta
                        frumentariae molae in amne visuntur, actae machinis, quas profluentis aquae
                        impetus rotat et euoluit. Infinitae sunt in vrbe rerum fabrilium tabernae,
                        et plura mercimonij pretiosi conditoria, certis septis publice custodita:
                        atque item Gymnasia duo, quibus iuuentus discendis disciplinis et literis
                        publico sumptu alitur et docetur. Fessani hospitales domos habent peregrinis
                        suscipiendis, atque Xenodochia, in quibus afflicti morbis benigne curantur.
                        Populus in vniuersum suffusci coloris est; sed foeminae cultus elegantia,
                        multaque lasciuia morum, perpetua fere vmbra fuscedinem auertunt, et
                        quotidianis choreis indulgent. Hac in vrbe Scyriffus solium constituit,
                        subnixusque suis viribus, Tremezenium Regem Caesaris clientem eiecit. Bellum
                        cum Lusitanis continenter gerit. Hi in ora Mauritaniae extra et intra
                        Gaditanum fretum oppida tenent; Acillam, quam Arzillam vocant, et Septam,
                        quae Plinio septem fratrum, a totidem imminentibus collibus, vrbs fuit. Eo
                        quidem successu, vt Azamore oppido sit potitus, et Gheum oppidum in
                        promontorio situm, quod summa virtute, sed infelici exitu aliquandiu a
                        Lusitano Prafecto fuerat defensum, expugnârit. Ea vero in pugna, qua
                        postremo Fessanus Rex est debellatus Muleboazon, qui Fessano aderat
                        auxiliaris, Velesio vrbe, quae fere est contra Gades posita, exutus est; sic
                        vt exul et ex vulnere dextro oculo captus, in Hispaniam refugerit; atque
                        inde auxilia postulatum in Germaniam vsque ad Caesarem pertenderit, famam de
                        Scyriffi viribus ingentem relinquens, et admonens Principes nostros, vt
                        mature caueant, ne is Granatae affectans Regna, alicunde traiiciendi in
                        Hispaniam occasionem et facultatem arripiat. Habuisse enim eum in acie
                        octuaginta milia equitum, et peditum balistariorum sclo pettariorumque
                        viginti milia, moreque nostro egregie fabrefacta aenea tormenta, maioris
                        minorisque generis conuecta equis et curribus ad octingenta, accessuramque
                        profecto ei infinitam Arabum et Maurorum multitudinem, si traiicere
                        meditetur, et religionis causâ bellum paret. Sed plane senem octogenarium
                        quanquam viridi validum senecta, et assidue camelino lacte vtentem, aut sua
                        proculdubio absument fata, aut superi ab Hispania auertent, aut veris
                        armatisque militibus vbique terrarum egregie vincere assuetis, trucidandum
                        vel vinciendum obiicient.</p>
                </div2>
                <div2 id="GiEB.01.312" n="312" type="section">
                    <head>ANDREAE ANGVLII.</head>
                    <l>Miraris mira hunc cinctum septemplici, et alba</l>
                    <l>Indutum stola Regem habitu Lybico;</l>
                    <l>Quid si illum nosses, atque illius inclyta facta,</l>
                    <l>Facta, inquam, audisses, digna duce Annibale?</l>
                    <l>Hic velut aethereum fulgur, vi Martis aperta,</l>
                    <l>Regna propinqua suo subdidit imperio:</l>
                    <l>Massilium huic gentes, Getuli, et maximus Atlas,</l>
                    <l>Et Mauritani colla dedêres duces.</l>
                    <l>Adde quod arma etiam Baetis meditatur ad vrbes,</l>
                    <l>Hispano spreto milite, et Oceano.</l>
                    <l>Dum parat haec magna, illi sors virtusque parauit</l>
                    <l>Nunc Iouij calamum principis Historiae.</l>
                </div2>
                <pb id="s254" n="254"/>
                <div2 id="GiEB.01.313" n="313" type="section">
                    <head>Ferdinandus Gonzaga.</head>
                    <gap desc="illustration" resp="sampling"/>
                    <p>HOC in te, Ferdinande Gonzaga Ducum praestantissime, bellicae virtutis
                        eximium decus refulget, quod armato praesenteque Caesare summae virtutis et
                        fortunae Imperatore cuncta castrensis disciplinae munia obis, quum in
                        agmine, in castris, et acie, vti collega Caesaris iura summae potestatis
                        exerceas, vnde geminata laus effulget, cum meriti tui scilicet, tum iudicij
                        Caesaris, qui tantus ipse Imperator te vnum supra caeteros, Ducem longe
                        optimum censet. Esse quidem egregium Ducem, vt reor, magnum est: sed
                        opinione hominum existimari censerique eius maxime iudicio, qui cuncta
                        ratione gubernet, longe maximum videri potest. Agnoscit quippe Caesar
                        humanarum rerum peritissimus, quo robore animi totas ardentis belli
                        difficultates sustineas et superes, qua mentis prouidentia locorum et
                        temporum gnarus, consilia explices, denique qua vi lacertosi pectoris et
                        animi in armatas hostium acies deferare. Praeclara siquidem testificatione
                        digna historiis eximiae virtutis et industriae exempla in Apulia, Africa,
                        Mauritania, Gallia et Belgio reliquisti, quum ex praefectura Siciliae
                        quantum tibi curae fuerit Siculorum, aratorumque praesertim immunitates et
                        commoda tueri, quantumque seditiosorum militum licentia immanis tibi odio
                        fuerit, ostenderis, dum maleficos planeque deficientes a Caesaris
                        authoritate seuerissimis suppliciis punires, vnde tibi Caesar, improborum
                        militum hostis acerrimus, aliquando gratias egerit, muneraque rependerit,
                        scilicet vt te Galliae Cisalpinae praesiceret, cuius procurationem <pb
                        id="s255" n="255"/> ita instituisti, vt nemini timenda belli incommoda, et
                        nemini a quoquam contra aequitatem iniuria sit expectenda, et te vnum maxime
                        acrem aduersus hostes armatum defensorem, authorem tranquillitatis, et
                        magnificentiae studio praeclara priuatim et publice vrbi ornamenta parantem
                        Insubres venerentur.</p>
                </div2>
                <div2 id="GiEB.01.314" n="314" type="section">
                    <head>IVLII IOVII.</head>
                    <l>Macte animo egregio decus insuperabile gentis</l>
                    <l>Gonzagae, quem tanta rapit super aethera belli</l>
                    <l>Gloria, quae stabit claris aeterna trophaeis</l>
                    <l>Ausonios inter Proceres, et Martis alumnos.</l>
                    <l>Sic splendore nites, quantum omni sydere maior</l>
                    <l>Sol micat irradians, totum qui illuminat Orbem.</l>
                    <l>Belgica gens, Lybiaeque vrbes, Rhodanusque superbus,</l>
                    <l>Arnus, et ingens Danubius, Tigrisque fatentur,</l>
                    <l>Quantum consilio Fernandus possit et armis,</l>
                    <l>Aeternos cui bellipotens concessit honores</l>
                    <l>Militiae, vt Carolo dignus, dignusque Philippe</l>
                    <l>Insubriae regeret iusto moderamine gentes.</l>
                    <l>Ergo tibi partos inuicto Marte triumphos</l>
                    <l>Suscipe, magnanime Heroum, te celsa fugatis</l>
                    <l>Hostibus assequitur celeri victoria passu.</l>
                    <l>Viue igitur felix, volitans tua nam inclyta virtus</l>
                    <l>Clara per ora virûm, celsum conscendet Olympum.</l>
                </div2>
                <div2 id="GiEB.01.315" n="315" type="section">
                    <head>Ioannes Tarnouius Comes Polonus.</head>
                    <gap desc="illustration" resp="sampling"/>
                    <pb id="s256" n="256"/>
                    <p>VOTIS tuis religiose susceptis, vsque quaque aspirent coelestia numina,
                        magnanime Tarnoui, qui hac in tabula triumphali lauro, et victricibus armis
                        conspicuus spectaris, et Martio vultu ilustre Sarmaticae virtutis decus
                        effers, qui toties de Barbaris bello victor et triumphator, vberiores etiam
                        victorias te patriae relaturum polliceris; quibus late summotis pulsisque
                        hostibus Lithuani, Roxolani, Podolij, Polocico imperio coniunctae gentes
                        secura atque laetissima pace perfruantur. Nihil enim nisi magnum ingenti
                        animo concipis; nihil nisi gloriosum, salutare, et tibi patriaeque decorum
                        et illustre complecteris, vt clarissimis factis insitum generosae virtutis
                        nomen et famam latissime extendas. Eo namque studio in adolescentia ingenium
                        optimis literis excoluisti, iuuentam durissimis belli laboribus dicasti, vt
                        vir demum factus, totum pene terrarum orbem, noscenidis tot gentium moribus
                        nobilissima peregrinatione circuendum susciperes; adita primo Asia Syriaque
                        religionis causâ, et conspecto mari Rubro, peruagatus eitam Africae
                        ciuitates vsque ad Atlanticum Oceanum, vbi aduersus Barboros Lu sitaniae
                        Regi operam nauans, et fortis militis, et periti Ducis laudem, decoraque
                        spectatae virtutis ornamenta consecutus es. Ab hac peregrinatione notitiaque
                        mulciplici rerum bellicarum auctus in patriam rediisti, quum Leonem Romanum
                        Pontificem, et Carolum Caesarem esses veneratus, tanto hominum fauore, vt
                        Sigi mundo Regi commendarêre, et ab eo vniuersis Regiis coplis
                        praeficereris, eamque patriae praestares operam, assiduis Barbarorum
                        incursionibus laboranti, qualem afflicti ciues tui ab optimo ciue
                        fortunatoque Imperatore deposcebant. Siquidem Moldauos Geticam gentem Petro
                        eorum Regulo duce ad Obortinum ita profligasti, vt hostes alioqui terrifici,
                        et multitudine superantes, Principe vulnerato, primariisque gentis
                        interfectis, turpem in fugam coniicerentur; tu castris eorum et tormentis
                        potireris, atque inde triumphali curru Cracouiam inueherêre; tanto Moldauis
                        terrore iniecto, vt Petrus reuouare bellum ausus, quum te aduersum se iterum
                        delectum Imperatorem audiret, omisso bello ad non iniquas parandae pacis
                        conditiones sit conuersus. Sed huic Moldauicae victoriae Historiis nostris
                        abunde celebratae, alteram amplicoris proculdubio gloriae de Moschis ad
                        Starodubum debellatis addidisti. Saepius Tartaros, Scythas foedissimum atque
                        saepe improuisum hostium genus non vno in loco illata caede repressisti:
                        singulari autem prudentia orientes in Regno seditiones compressisti, vsque
                        adeo late propagata fama nominis, vt inuadente Pannoniam Solymano, Germani
                        atque Hungari Bohemique te vnum sibi tanquam inuictae virtutis gerendo bello
                        Ducem expeterent. Verum quod non esset tutum praestare eam oeram, tantum
                        honorem probe repudiasti, ne id aegre ferret Sigismundus Rex tuus Solymano
                        vetere amicitia coniunctus; quum tamen ille paratus foret, et teipsum, et
                        vniuersi Regni copias Reipublicae concedere, si reliquotum Christiani
                        nominis Regum arma sacro suscepto bello in vnum iungerentur, quod tu suprema
                        cura concupiscere existimaris, et Dij faxint, vt huius pij nobilisque voti
                        compos fias. Nihil enim est magis decorum et expetendum viro forti
                        generosoque, quam pro patria dignitateque Christiani nominis, reformidato
                        omni vitae periculo, cum Turcis Europae Regna affectantibus decertare.</p>
                </div2>
                <div2 id="GiEB.01.316" n="316" type="section">
                    <head>IVLII IOVII.</head>
                    <l>Salue, ô Sarmaticae gentis fortissime ductor,</l>
                    <l>Iustitia atque armis, quis se tibi conferat vnquam,</l>
                    <l>Quum tua dat sonitu bellorum buccina signum</l>
                    <l>Poscis equos, atque arma gerens in praelia, turmas</l>
                    <l>Sternis, et armatos exultans deijcis hostes,</l>
                    <l>Moldauiae dominum campo congressus aperto,</l>
                    <l>Fudis, Sauromatis cladem excidiumque minantem.</l>
                    <l>Te superis Astrea plagis transcribit, et ipsa</l>
                    <l>Iam tibi perpetuos Diuûm concessit honores.</l>
                    <l>Sarmata magnanime agnoscat ventura vetustas</l>
                    <l>Nullum posse tibi similem monstrarter Orbi,</l>
                    <l>At tu, viuus adhuc, multis dominaberis annis.</l>
                </div2>
                <div2 id="GiEB.01.317" n="317" type="section">
                    <head>ALEXANDRI SVCHTENI Germani.</head>
                    <l>Diues opum tellus, clarisque potentior armis</l>
                    <l>Dat mihi natales Sarmatis ora lares.</l>
                    <l>Sicut imaginibus titulisque superbus auorum,</l>
                    <l>Sic virtute mea magnus in Orbe feror.</l>
                    <l>Vallachus imparibus quum nos inuaserat armis</l>
                    <l>Auspicijs caesus Dux ipse meis.</l>
                    <l>Vistula Moldaui clypeosque; arcusque; rotasque,</l>
                    <l>In mare Theutonicum barbara signa tulit.</l>
                    <l>Facta quod illius non sis tum praeda furori,</l>
                    <l>Tarnouio debes terra Polona tuo.</l>
                </div2>
                <pb id="s257" n="257"/>
                <div2 id="GiEB.01.318" n="318" type="section">
                    <head>Cosmus Medices Florentinorum Princeps.</head>
                    <gap desc="illustration" resp="sampling"/>
                    <p>DII vota tua cumulate impleant, magnanime Cosme, postquam nihil prae ter
                        ipsum absolutae virtutis specimen aspiciunt. Tales namque tibi mores natura
                        tribuit, nusquam hercle nouerca, vti fas est videre, sed semper arridens et
                        benigna mater, vt gloriam ex benefactis clarissimisque virtutibus
                        obuenientem contemnas potius, quam affectes. Apud te siquidem pudor atque
                        iustitia viget, et virtuti optimisque artibus domi tuae certissimus est
                        receptus. Literas colis, ingenia foues, magnificentiae studium pulcherrimis
                        operibus extendis. Rempublicam porro ita gubernas, vt nobilitatem inhonore
                        habere, populum alere, et patriam tranquillitate atque opibus florentissimam
                        reddere contendas. Quod vero admirabile clementiae tuae munus est, exules
                        facilereducis, parcis rebellibus, scilicet vt plures domi sint, qui tibi
                        plurimum debeant, et nomen tuum syncero maxime studio venerentur. Id enim
                        salutare ciues agnoscunt, Etrusci omnes certum publicis rebus praesidium
                        fatentur, et tota iam Italia, atque vlteriores gentes felicis tui et recte
                        constituti Principatus decus concelebrant. Perge igitur optime Princeps, vt
                        te supergressum humanas laudes, et beata tua prole gaudentem, quum longa
                        senecta vitae finem attulerit, ingentem animam conspicua in sede coelites
                        exceptam constituant, et posteritas omnis cuncta ingenij atque fortunae tuae
                        monumenta aeternis laudibus persequatur.</p>
                </div2>
                <pb id="s258" n="258"/>
                <div2 id="GiEB.01.319" n="319" type="section">
                    <head>IOVII Iunioris.</head>
                    <l>Qualis Hyperboreo laetus gradiuus in Orbe</l>
                    <l>Fumantes quum soluit equos, sudantiaque ora</l>
                    <l>Strymonis in ripa victricibus abluit vndis;</l>
                    <l>Iam furor et rabies armorum, iraeque, minaequea</l>
                    <l>Belligero cecidêre Deo, tranquillus inerrans</l>
                    <l>Ore robur, placido signat sua lumina vultu;</l>
                    <l>Ille sedet lustrans oculis et mente benigna</l>
                    <l>Armiferam Thracen, defensumque hostibus Hebrum</l>
                    <l>Prospicit, et Geticae secura mapalia terrae,</l>
                    <l>Tum Veneris blandum pertentant gaudia pectus,</l>
                    <l>Talis magnanimi diuino lumine COSMI</l>
                    <l>Ante alias longe radians effulget imago,</l>
                    <l>Ingentesque gerens humeros, augustaque membra,</l>
                    <l>Effigies vllum nunquam peritura per aeuum</l>
                    <l>Vertice nudato celsum caput exerit armis;</l>
                    <l>Sydereosque oculos, regalia lumina vibrans</l>
                    <l>Pacatam sese populis spectantibus offert.</l>
                    <l>Ceu quum deposito magnarum pondere rerum</l>
                    <l>Olli tranquillam demulcent gaudia mentem,</l>
                    <l>Ingenti quum iam ceciderunt monstraruina</l>
                    <l>Qua se deuicto mons Murlius erigit hoste;</l>
                    <l>Quum iam laeta suo felix Duce Flora quiescit,</l>
                    <l>Atque Etrusca salus tanto sub Principe tuta est.</l>
                </div2>
                <div2 id="GiEB.01.320" n="320" type="section">
                    <head>RAINERII.</head>
                    <l>Te duce, mortales quae dedignata scelestos</l>
                    <l>Extulerat niueos aurea ad astra pedes.</l>
                    <l>Aurea nunc Astrea redit, Venus ante recessit</l>
                    <l>Sacrilega, Etruscae COSME decus patriae.</l>
                    <l>Per quem parta quies, et pax, et copia rerum est,</l>
                    <l>Et Sophiae Aonidumque artibus ortus honos.</l>
                    <l>In falcem, duce te galeae conflantur et enses,</l>
                    <l>Nec lethale sonant classica, nec litui.</l>
                    <l>Marte satus, Ianum claudis, quî claudere Ianum</l>
                    <l>Mauortis prolem te potuisse putet?</l>
                </div2>
                <closer>FINIS LIBRI SEPTIMI.</closer>
            </div1>
        </body>
    </text>
</TEI.2>
